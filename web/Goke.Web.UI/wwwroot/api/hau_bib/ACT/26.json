{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "ACT",
    "translationId": "hau_bib",
    "name": "Ayyukan Manzanni",
    "commonName": "Ayyukan Manzanni",
    "title": "Ayyukan Manzanni",
    "order": 44,
    "numberOfChapters": 28,
    "sha256": "9de48b46ee1b72e0574b27e5ec8dd9da8f2b980bae8c439f38eaa49b5e0c3638",
    "firstChapterApiLink": "/api/hau_bib/ACT/1.json",
    "lastChapterApiLink": "/api/hau_bib/ACT/28.json",
    "totalNumberOfVerses": 1003
  },
  "chapter": {
    "number": 26,
    "content": [
      {
        "type": "verse",
        "number": 1,
        "content": [
          "Sai Agiriffa ya ce wa Bulus, “An ba ka izini ka yi magana.” Saboda haka Bulus ya yi alama da hannunsa ya fara kāriyarsa."
        ]
      },
      {
        "type": "verse",
        "number": 2,
        "content": [
          "Ya ce, “Sarki Agiriffa, na yi sa’a da na tsaya a gabanka yau yayinda nake kāriyata game da dukan zargin Yahudawa,"
        ]
      },
      {
        "type": "verse",
        "number": 3,
        "content": [
          "musamman ma domin ka saba sosai da dukan al’adun Yahudawa da kuma maganganunsu. Saboda haka ina roƙonka ka saurare ni da haƙuri."
        ]
      },
      {
        "type": "verse",
        "number": 4,
        "content": [
          "“Yahudawa duk sun san yadda na yi rayuwa tun ina yaro, daga farkon rayuwata a ƙasarmu da kuma a Urushalima."
        ]
      },
      {
        "type": "verse",
        "number": 5,
        "content": [
          "Sun san ni tun da daɗewa za su kuwa shaida, in suna so, cewa bisa ga ɗarikar addininmu mafi tsanani, na yi rayuwar Bafarisiye ne."
        ]
      },
      {
        "type": "verse",
        "number": 6,
        "content": [
          "Yanzu kuwa saboda begena cikin abin da Allah ya yi wa kakanninmu alkawari ne, ake mini shari’a yau."
        ]
      },
      {
        "type": "verse",
        "number": 7,
        "content": [
          "Wannan shi ne alkawarin da kabilanmu goma sha biyu suke bege su ga cikawarsa, yayinda suke bauta wa Allah da himma dare da rana. Ya Sarki, saboda wannan bege ne fa Yahudawa suke zargena."
        ]
      },
      {
        "type": "verse",
        "number": 8,
        "content": [
          "Don me wani a cikinku zai yi shakka cewa Allah yana tā da matattu?"
        ]
      },
      {
        "type": "verse",
        "number": 9,
        "content": [
          "“Ni ma a dā na tabbata cewa ya kamata in yi duk abin da zan iya yi domin in yi gāba da sunan Yesu Banazare."
        ]
      },
      {
        "type": "verse",
        "number": 10,
        "content": [
          "Abin da na yi ke nan a Urushalima. Da izinin manyan firistoci na sa tsarkaka da yawa a kurkuku, sa’ad da kuma ake kashe su, nakan ka da ƙuri’ata gāba da su."
        ]
      },
      {
        "type": "verse",
        "number": 11,
        "content": [
          "Sau da dama nakan bi majami’a-majami’a, in sa a yi musu hukunci. Na kuma yi ƙoƙarin tilasta su su yi saɓo. Don kuma tsananin fushi da su, sai da na fafare su har waɗansu garuruwa na ƙetaren iyaka, ina tsananta musu."
        ]
      },
      {
        "type": "verse",
        "number": 12,
        "content": [
          "“A cikin irin tafiye-tafiyen nan ne ina kan hanya zuwa Damaskus tare da izini daga manyan firistoci."
        ]
      },
      {
        "type": "verse",
        "number": 13,
        "content": [
          "Da tsakar rana, ya sarki, sa’ad da nake kan hanya, sai na ga wani haske daga sama, fiye da hasken rana, yana haskakawa kewaye da ni da abokan tafiyata."
        ]
      },
      {
        "type": "verse",
        "number": 14,
        "content": [
          "Dukanmu muka fāɗi ƙasa, na kuwa ji wata murya tana ce mini da harshen Arameyik,",
          {
            "text": "‘Shawulu, Shawulu, don me kake tsananta mini? Yana da wuya ka shuri tsinken tsokanar dabba.’",
            "wordsOfJesus": true
          }
        ]
      },
      {
        "type": "verse",
        "number": 15,
        "content": [
          "“Sai na yi tambaya na ce, ‘Wane ne kai, ya Ubangiji?’ “Ubangiji ya ce,",
          {
            "text": "‘Ni ne Yesu wanda kake tsananta wa.",
            "wordsOfJesus": true
          }
        ]
      },
      {
        "type": "verse",
        "number": 16,
        "content": [
          {
            "text": "Yanzu ka tashi, ka tsaya da ƙafafunka. Na bayyana a gare ka don in naɗa ka bawa da kuma mai shaidar abin da ka gani game da ni da kuma abin da zan nuna maka.",
            "wordsOfJesus": true
          }
        ]
      },
      {
        "type": "verse",
        "number": 17,
        "content": [
          {
            "text": "Zan tsirar da kai daga mutanenka da kuma daga Al’ummai. Ina aikan ka zuwa gare su domin",
            "wordsOfJesus": true
          }
        ]
      },
      {
        "type": "verse",
        "number": 18,
        "content": [
          {
            "text": "ka buɗe idanunsu su kuwa juyo daga duhu zuwa haske, daga mulkin Shaiɗan kuma zuwa wurin Allah, domin su sami gafarar zunubai da kuma matsayi a cikin waɗanda aka tsarkake ta wurin bangaskiya a cikina.’",
            "wordsOfJesus": true
          }
        ]
      },
      {
        "type": "verse",
        "number": 19,
        "content": [
          "“Saboda haka fa, Sarki Agiriffa, ban yi rashin biyayya ga wahayin nan daga sama ba."
        ]
      },
      {
        "type": "verse",
        "number": 20,
        "content": [
          "Da farko ga waɗanda suke a Damaskus, sa’an nan ga waɗanda suke a Urushalima da kuma cikin dukan Yahudiya, da kuma ga Al’ummai su ma, na yi wa’azi don su tuba su juyo ga Allah su kuma tabbatar da tubansu ta wurin ayyukansu."
        ]
      },
      {
        "type": "verse",
        "number": 21,
        "content": [
          "Shi ya sa Yahudawa suka kama ni a filin haikali suka kuma yi ƙoƙarin kashe ni."
        ]
      },
      {
        "type": "verse",
        "number": 22,
        "content": [
          "Amma na sami taimakon Allah har yă zuwa yau. Yanzu ga ni a tsaye a nan, ina shaida ga babba da yaro. Ba na faɗin kome fiye da abin da annabawa da Musa suka ce zai faru,"
        ]
      },
      {
        "type": "verse",
        "number": 23,
        "content": [
          "cewa Kiristi zai sha wahala, kuma a matsayin wanda yake na fari da zai tashi daga matattu, zai yi shelar haske ga mutanensa da kuma Al’ummai.”"
        ]
      },
      {
        "type": "verse",
        "number": 24,
        "content": [
          "A nan ne fa Festus ya tsai da kāriyar Bulus. Ya yi ihu ya ce, “Bulus! Kai dai ruɗaɗɗe ne, yawan karatunka yana juya maka kai.”"
        ]
      },
      {
        "type": "verse",
        "number": 25,
        "content": [
          "Bulus ya amsa ya ce, “Ba na hauka, ya mafifici Festus. Abin da nake faɗi gaskiya ne da kuma mai kyau."
        ]
      },
      {
        "type": "verse",
        "number": 26,
        "content": [
          "Sarki ya san waɗannan abubuwa, ina kuma iya yin magana da shi a sake. Na tabbata cewa ba ɗaya daga cikin waɗannan da ya kuɓuce saninsa, domin ba a ɓoye aka yi shi ba."
        ]
      },
      {
        "type": "verse",
        "number": 27,
        "content": [
          "Sarki Agiriffa ka gaskata da annabawa? Na san ka gaskata.”"
        ]
      },
      {
        "type": "verse",
        "number": 28,
        "content": [
          "Sai Agiriffa ya ce wa Bulus, “Kana tsammani cewa a cikin ɗan ƙanƙanin lokaci kana so ka mai da ni Kirista?”"
        ]
      },
      {
        "type": "verse",
        "number": 29,
        "content": [
          "Bulus ya amsa ya ce, “Ko a ɗan lokaci, ko a lokaci mai yawa, ina addu’a ga Allah cewa, ba kai kaɗai ba amma duk waɗanda suke saurare ni a yau su zama abin da nake, sai dai ban da sarƙoƙin nan.”"
        ]
      },
      {
        "type": "verse",
        "number": 30,
        "content": [
          "Sai sarki ya tashi, haka kuma gwamna da Bernis da kuma waɗanda suke zaune tare da su."
        ]
      },
      {
        "type": "verse",
        "number": 31,
        "content": [
          "Suka bar ɗakin, kuma yayinda suke magana da juna, sai suka ce, “Wannan mutum ba ya yin kome da ya isa kisa ko dauri.”"
        ]
      },
      {
        "type": "verse",
        "number": 32,
        "content": [
          "Sai Agiriffa ya ce wa Festus, “Da ba don wannan mutum ya ɗaukaka ƙara zuwa gaban Kaisar ba da an sake shi.”"
        ]
      }
    ],
    "footnotes": []
  },
  "thisChapterLink": "/api/hau_bib/ACT/26.json",
  "thisChapterAudioLinks": {},
  "nextChapterApiLink": "/api/hau_bib/ACT/27.json",
  "nextChapterAudioLinks": {},
  "previousChapterApiLink": "/api/hau_bib/ACT/25.json",
  "previousChapterAudioLinks": {},
  "numberOfVerses": 32
}