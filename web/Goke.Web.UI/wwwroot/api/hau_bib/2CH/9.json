{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "2CH",
    "translationId": "hau_bib",
    "name": "2 Tarihi",
    "commonName": "2 Tarihi",
    "title": "2 Tarihi",
    "order": 14,
    "numberOfChapters": 36,
    "sha256": "00d7afdbb25e56ff45127752fc9938429b60188254c6275b7019fe4f4b790d66",
    "firstChapterApiLink": "/api/hau_bib/2CH/1.json",
    "lastChapterApiLink": "/api/hau_bib/2CH/36.json",
    "totalNumberOfVerses": 822
  },
  "chapter": {
    "number": 9,
    "content": [
      {
        "type": "heading",
        "content": [
          "Sarauniyar Sheba ta ziyarci Solomon"
        ]
      },
      {
        "type": "verse",
        "number": 1,
        "content": [
          "Sa’ad da sarauniyar Sheba ta ji shahararr Solomon, sai ta zo Urushalima tă gwada shi da tambayoyi masu wuya. Ta iso tare da ayari mai girma, da raƙuma ɗauke da kayan yaji, zinariya mai yawa, da kuma duwatsu masu daraja, ta zo wurin Solomon ta kuma yi magana da shi game da dukan abin da yake zuciyarta."
        ]
      },
      {
        "type": "verse",
        "number": 2,
        "content": [
          "Solomon ya amsa dukan tambayoyinta; babu wani abin da ya yi masa wuya yă bayyana mata."
        ]
      },
      {
        "type": "verse",
        "number": 3,
        "content": [
          "Sa’ad da sarauniyar Sheba ta ga hikimar Solomon da kuma fadan da ya gina,"
        ]
      },
      {
        "type": "verse",
        "number": 4,
        "content": [
          "ta ga abincin da yake teburinsa, ta ga zaman fadawansa, bayi masu yin masa hidima cikin rigunansu, ta ga masu riƙe kwaf cikin rigunansu da kuma hadayun ƙonawar da ya yi a haikalin Ubangiji, sai mamaki ya kama ta."
        ]
      },
      {
        "type": "verse",
        "number": 5,
        "content": [
          "Ta ce wa sarki, “Labarin da na ji a ƙasata game da nasarorinka da hikimarka, gaskiya ne."
        ]
      },
      {
        "type": "verse",
        "number": 6,
        "content": [
          "Amma ban gaskata abin da suka faɗa ba sai da na zo na kuma gani da idanuna. Tabbatacce, ko rabin girman hikimarka ba a faɗa mini ba, ka wuce labarin da na ji nesa ba kusa ba."
        ]
      },
      {
        "type": "verse",
        "number": 7,
        "content": [
          "Abin farin ciki ne ga mutanenka! Abin farin ciki ne ga fadawanka, waɗanda suke cin gaba da tsayawa a gabanka suna kuma jin hikimarka!"
        ]
      },
      {
        "type": "verse",
        "number": 8,
        "content": [
          "Yabo ya tabbata ga Ubangiji Allahnka, wanda ya ji daɗi a cikinka ya sa ka a kan kujerar sarautarsa a matsayin sarki don ka yi mulkin domin Ubangiji Allahnka. Saboda ƙaunar Allahnka wa Isra’ila da kuma sha’awarsa na riƙe su har abada, ya naɗa ka sarki a bisansu, don ka yi adalci da kuma gaskiya.”"
        ]
      },
      {
        "type": "verse",
        "number": 9,
        "content": [
          "Sa’an nan ta ba sarki talenti 120 na zinariya, kayan yaji masu yawa, da kuma duwatsu masu daraja. Ba a taɓa kasance da irin kayan yaji mai yawa kamar waɗanda sarauniyar Sheba ta ba wa sarki Solomon ba."
        ]
      },
      {
        "type": "verse",
        "number": 10,
        "content": [
          "(Mutanen Hiram da mutanen Solomon suka kawo zinariya daga Ofir, suka kuma kawo gungumen algum da duwatsu masu daraja."
        ]
      },
      {
        "type": "verse",
        "number": 11,
        "content": [
          "Sarki ya yi amfani da gungumen algum don matakalan haikalin Ubangiji da kuma na fadan sarki, ya kuma yi garayu da molaye don mawaƙa. Ba a taɓa gani irinsu a Yahuda ba.)"
        ]
      },
      {
        "type": "verse",
        "number": 12,
        "content": [
          "Sarki Solomon ya ba sarauniyar Sheba duk abin da take so da kuma ta nema; ya ba ta fiye da abin da ta kawo masa. Sa’an nan ta tashi ta koma ƙasarta tare da masu rufe mata baya."
        ]
      },
      {
        "type": "heading",
        "content": [
          "Ɗaukakar Solomon"
        ]
      },
      {
        "type": "verse",
        "number": 13,
        "content": [
          "Nauyin zinariyar da Solomon yake karɓa shekara-shekara talenti 666 ne,"
        ]
      },
      {
        "type": "verse",
        "number": 14,
        "content": [
          "ban da harajin da fatakai da ’yan kasuwa suke biya. Haka kuma dukan sarakunan Arabiya da gwamnonin ƙasar suka kawo zinariya da azurfa wa Solomon."
        ]
      },
      {
        "type": "verse",
        "number": 15,
        "content": [
          "Sarki Solomon ya yi manyan garkuwoyi ɗari biyu da zinariya; an yi kowane garkuwa da bekas ɗari shida na zinariya."
        ]
      },
      {
        "type": "verse",
        "number": 16,
        "content": [
          "Ya kuma yi ƙanana garkuwoyi zinariya ɗari uku, da bekas ɗari uku na zinariya a kowanne. Sarki ya sa su a cikin Fadan da ake kira Kurmin Lebanon."
        ]
      },
      {
        "type": "verse",
        "number": 17,
        "content": [
          "Sai sarki ya yi wata kujerar sarauta mai girma da aka shafe ta da hauren giwa, aka kuma dalaye ta da zinariya zalla."
        ]
      },
      {
        "type": "verse",
        "number": 18,
        "content": [
          "Kujerar tana da matakalai shida, da wurin sa ƙafa na zinariya haɗe da ita. A kowane gefen wurin zama, akwai wurin ajiye hannu, da zaki tsaye kusa da kowannensu."
        ]
      },
      {
        "type": "verse",
        "number": 19,
        "content": [
          "Zakoki goma sha biyu sun tsaya a kan matakalai shida, ɗaya a ƙarshen matakala guda. Ba a taɓa yin irin wannan abu don wata masarauta ba."
        ]
      },
      {
        "type": "verse",
        "number": 20,
        "content": [
          "Dukan kwaf na Sarki Solomon zinariya ne, kuma dukan kayayyakin gida a Fadan da ake kira Kurmin Lebanon zinariya ne zalla. Ba a yi wani abu da azurfa ba, domin ba a ɗauki azurfa a zamanin Solomon a bakin kome ba."
        ]
      },
      {
        "type": "verse",
        "number": 21,
        "content": [
          "Sarki yana da jerin jiragen ruwa na kasuwanci waɗanda mutanen Hiram ne suke kula da su. Sau ɗaya kowace shekara uku sukan dawo ɗauke da zinariya, azurfa, hauren giwa, gogo da kuma birai."
        ]
      },
      {
        "type": "verse",
        "number": 22,
        "content": [
          "Sarki Solomon ya fi arziki da hikima in aka kwatanta da dukan sauran sarakunan duniya."
        ]
      },
      {
        "type": "verse",
        "number": 23,
        "content": [
          "Dukan sarakunan duniya sun nemi su sadu da Solomon don su ji hikimar da Allah ya sa a zuciyarsa."
        ]
      },
      {
        "type": "verse",
        "number": 24,
        "content": [
          "Shekara, shekara, duk wanda ya zo wurinsa yakan kawo kyauta, kayayyakin azurfa da na zinariya, da riguna, makamai da kayan yaji, da dawakai da kuma alfadarai."
        ]
      },
      {
        "type": "verse",
        "number": 25,
        "content": [
          "Solomon ya kasance da wuraren ajiye dawakai dubu huɗu don dawakai da kekunan yaƙi, yana da dawakai dubu goma sha biyu waɗanda ya ajiye a biranen kekunan yaƙi da kuma tare da shi a Urushalima."
        ]
      },
      {
        "type": "verse",
        "number": 26,
        "content": [
          "Ya yi mulki bisa dukan sarakuna daga Kogi Yuferites zuwa ƙasar Filistiyawa, har zuwa iyakar Masar."
        ]
      },
      {
        "type": "verse",
        "number": 27,
        "content": [
          "Sarki ya sa azurfa ta zama barkatai a Urushalima kamar duwatsu, al’ul kuma da yawa kamar itatuwan fir a gindin tsaunuka."
        ]
      },
      {
        "type": "verse",
        "number": 28,
        "content": [
          "An sayo dawakan Solomon daga Masar da kuma daga dukan sauran ƙasashe."
        ]
      },
      {
        "type": "heading",
        "content": [
          "Mutuwar Solomon"
        ]
      },
      {
        "type": "verse",
        "number": 29,
        "content": [
          "Game da sauran ayyukan mulkin Solomon, daga farko har zuwa ƙarshe, an rubuta su a cikin tarihin annabi Natan, cikin annabcin Ahiya mutumin Shilo da kuma cikin wahayin Iddo mai gani game da Yerobowam ɗan Nebat."
        ]
      },
      {
        "type": "verse",
        "number": 30,
        "content": [
          "Solomon ya yi mulki a Urushalima a bisa dukan Isra’ila shekaru arba’in."
        ]
      },
      {
        "type": "verse",
        "number": 31,
        "content": [
          "Sa’an nan ya huta tare da kakanninsa, aka kuma binne shi cikin birnin Dawuda mahaifinsa. Rehobowam ɗansa kuwa ya gāje shi a matsayin sarki."
        ]
      }
    ],
    "footnotes": []
  },
  "thisChapterLink": "/api/hau_bib/2CH/9.json",
  "thisChapterAudioLinks": {},
  "nextChapterApiLink": "/api/hau_bib/2CH/10.json",
  "nextChapterAudioLinks": {},
  "previousChapterApiLink": "/api/hau_bib/2CH/8.json",
  "previousChapterAudioLinks": {},
  "numberOfVerses": 31
}