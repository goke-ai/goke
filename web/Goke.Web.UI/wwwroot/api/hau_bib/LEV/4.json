{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "LEV",
    "translationId": "hau_bib",
    "name": "Firistoci",
    "commonName": "Firistoci",
    "title": "Firistoci",
    "order": 3,
    "numberOfChapters": 27,
    "sha256": "e58c609ef1666283497b695ab8c0ebf5dfb1e4a64ea49751a0911534c65ed08a",
    "firstChapterApiLink": "/api/hau_bib/LEV/1.json",
    "lastChapterApiLink": "/api/hau_bib/LEV/27.json",
    "totalNumberOfVerses": 859
  },
  "chapter": {
    "number": 4,
    "content": [
      {
        "type": "heading",
        "content": [
          "Hadaya ta zunubi"
        ]
      },
      {
        "type": "verse",
        "number": 1,
        "content": [
          "Ubangiji ya ce wa Musa,"
        ]
      },
      {
        "type": "verse",
        "number": 2,
        "content": [
          "“Faɗa wa Isra’ilawa cewa, ‘Sa’ad da wani ya yi zunubi ba da gangan ba, har ya karya ɗaya daga cikin dokokin Ubangiji,"
        ]
      },
      {
        "type": "verse",
        "number": 3,
        "content": [
          "“ ‘In shafaffen firist ya yi zunubi, ya jawo wa jama’a laifi, dole yă kawo wa Ubangiji ɗan bijimi marar lahani a matsayin hadaya don zunubi saboda zunubin da ya yi."
        ]
      },
      {
        "type": "verse",
        "number": 4,
        "content": [
          "Zai kawo bijimin a ƙofar Tentin Sujada a gaban Ubangiji. Zai ɗibiya hannunsa a kan bijimin, yă kuma yanka shi a gaban Ubangiji."
        ]
      },
      {
        "type": "verse",
        "number": 5,
        "content": [
          "Sa’an nan shafaffen firist zai ɗiba jinin bijimin yă kai cikin Tentin Sujada."
        ]
      },
      {
        "type": "verse",
        "number": 6,
        "content": [
          "Yă tsoma yatsarsa a cikin jinin, yă kuma yafa sau bakwai a gaban Ubangiji, a gaban labulen wuri mai tsarki."
        ]
      },
      {
        "type": "verse",
        "number": 7,
        "content": [
          "Sa’an nan firist ɗin zai zuba jinin a ƙahonin bagaden turare masu ƙanshi da suke a gaban Ubangiji a Tentin Sujada. Sauran jinin bijimin zai zuba a gindin bagaden hadaya ta ƙonawa a ƙofar zuwa Tentin Sujada."
        ]
      },
      {
        "type": "verse",
        "number": 8,
        "content": [
          "Zai cire dukan kitsen daga bijimin hadaya don zunubi, kitsen da ya rufe kayan cikin, ko kuwa da suka shafe su,"
        ]
      },
      {
        "type": "verse",
        "number": 9,
        "content": [
          "da ƙodoji biyu tare da kitsen da yake kansu kusa da kwiɓi, da kuma murfin hanta, waɗanda zai cire tare da ƙodoji."
        ]
      },
      {
        "type": "verse",
        "number": 10,
        "content": [
          "Zai cire su daidai kamar yadda akan cire na bijimin hadaya ta salama. Sai firist ɗin yă ƙone su a kan bagaden ƙona hadaya."
        ]
      },
      {
        "type": "verse",
        "number": 11,
        "content": [
          "Amma fatar ɗan bijimin, da namansa, da kansa, da ƙafafunsa, da kayan cikinsa, da hanjinsa,"
        ]
      },
      {
        "type": "verse",
        "number": 12,
        "content": [
          "wato, dukan sauran bijimi, dole yă ɗauke su zuwa waje da sansani zuwa wani wuri mai tsabta inda ake zub da toka, yă ƙone shi a itacen da yake cin wuta a tarin toka."
        ]
      },
      {
        "type": "verse",
        "number": 13,
        "content": [
          "“ ‘In dukan jama’ar Isra’ilawa suka yi zunubi ba da gangan ba, har suka aikata ɗaya daga cikin abubuwan da Ubangiji ya umarta kada a yi, ko da yake jama’ar ba su san batun ba, duk da haka sun yi laifi."
        ]
      },
      {
        "type": "verse",
        "number": 14,
        "content": [
          "Sa’ad da suka gane da zunubin da suka aikata, dole taron su kawo ɗan bijimi a matsayin hadaya don zunubi, su kawo shi a gaban Tentin Sujada."
        ]
      },
      {
        "type": "verse",
        "number": 15,
        "content": [
          "Dattawan jama’a za su ɗibiya hannuwansu a kan bijimin a gaban Ubangiji, sai a yanka bijimin a gaban Ubangiji."
        ]
      },
      {
        "type": "verse",
        "number": 16,
        "content": [
          "Sa’an nan shafaffen firist zai ɗibi jinin bijimi zuwa cikin Tentin Sujada."
        ]
      },
      {
        "type": "verse",
        "number": 17,
        "content": [
          "Zai tsoma yatsarsa cikin jini yă kuma yayyafa shi a gaban Ubangiji sau bakwai a gaban labule."
        ]
      },
      {
        "type": "verse",
        "number": 18,
        "content": [
          "Zai zuba jinin a ƙahonin bagaden da suke gaban Ubangiji a cikin Tentin Sujada. Zai zuba sauran jinin a gindin bagaden hadaya ta ƙonawa a ƙofar zuwa Tentin Sujada."
        ]
      },
      {
        "type": "verse",
        "number": 19,
        "content": [
          "Zai cire dukan kitsen daga gare shi yă ƙone a kan bagade,"
        ]
      },
      {
        "type": "verse",
        "number": 20,
        "content": [
          "yă kuma yi da wannan bijimi kamar yadda ya yi da bijimi na hadaya don zunubi. Ta haka firist zai yi kafara dominsu, za a kuwa gafarta musu."
        ]
      },
      {
        "type": "verse",
        "number": 21,
        "content": [
          "Sa’an nan zai ɗauki bijimin waje da sansani yă ƙone shi kamar yadda ya ƙone bijimi na fari. Wannan ita ce hadaya don zunubi domin jama’a."
        ]
      },
      {
        "type": "verse",
        "number": 22,
        "content": [
          "“ ‘Sa’ad da shugaba ya yi zunubi ba da gangan ba, har ya aikata ɗaya daga cikin abubuwan da Ubangiji Allahnsa ya umarta, to, ya yi laifi."
        ]
      },
      {
        "type": "verse",
        "number": 23,
        "content": [
          "Sa’ad da aka sanar da shi game da zunubin da ya yi, dole yă kawo bunsuru marar lahani a matsayin hadayarsa."
        ]
      },
      {
        "type": "verse",
        "number": 24,
        "content": [
          "Zai ɗibiya hannunsa a kan bunsurun yă kuma yanka shi a inda ake yankan hadayar ƙonawa a gaban Ubangiji. Hadaya ce ta zunubi."
        ]
      },
      {
        "type": "verse",
        "number": 25,
        "content": [
          "Sa’an nan firist zai ɗibi jinin hadaya don zunubi da yatsarsa yă sa a ƙahonin bagaden hadayar ƙonawa, yă kuma zuba sauran jinin a gindin bagade."
        ]
      },
      {
        "type": "verse",
        "number": 26,
        "content": [
          "Zai ƙone dukan kitse a kan bagade kamar yadda ya ƙone kitsen hadaya ta salama. Ta haka firist zai yi kafara saboda zunubin mutumin, za a kuwa gafarta masa."
        ]
      },
      {
        "type": "verse",
        "number": 27,
        "content": [
          "“ ‘In wani memba a cikin jama’a ya yi zunubi ba da gangan ba, ya aikata ɗaya daga cikin abubuwan da Ubangiji ya umarta kada a yi, to, ya yi laifi."
        ]
      },
      {
        "type": "verse",
        "number": 28,
        "content": [
          "Sa’ad da aka sanar da shi game da zunubin da ya yi, dole yă kawo akuya marar lahani a matsayin hadayarsa domin zunubin da ya yi."
        ]
      },
      {
        "type": "verse",
        "number": 29,
        "content": [
          "Zai ɗibiya hannunsa a kan hadaya don zunubin yă kuma yanka ta a inda ake hadaya ta ƙonawa."
        ]
      },
      {
        "type": "verse",
        "number": 30,
        "content": [
          "Sa’an nan firist zai ɗibi jinin da yatsarsa yă zuba a ƙahoni a bagaden hadaya ta ƙonawa, yă kuma zuba sauran jinin a ƙasan bagade."
        ]
      },
      {
        "type": "verse",
        "number": 31,
        "content": [
          "Za a ɗebe kitsenta duka kamar yadda akan ɗebe kitsen hadaya ta salama. Firist zai ƙona shi a kan bagaden don ƙanshi mai daɗi ga Ubangiji. Ta haka firist zai yi kafara dominsa, za a kuwa gafarta masa."
        ]
      },
      {
        "type": "verse",
        "number": 32,
        "content": [
          "“ ‘Idan kuwa daga cikin ’yan tumaki zai ba da hadayarsa, sai ya kawo ’yar tunkiya marar lahani."
        ]
      },
      {
        "type": "verse",
        "number": 33,
        "content": [
          "Zai ɗibiya hannunsa a kanta yă kuma yanka ta hadaya don zunubi a inda ake yankan hadayar ƙonawa."
        ]
      },
      {
        "type": "verse",
        "number": 34,
        "content": [
          "Sa’an nan firist zai ɗibi jinin hadaya don zunubin da yatsarsa yă zuba a ƙahonin bagaden hadayar ƙonawa, yă kuma zuba sauran jinin a gindin bagade."
        ]
      },
      {
        "type": "verse",
        "number": 35,
        "content": [
          "Zai kuma ɗebe kitsenta duka kamar yadda a kan ɗebe na ragon hadaya ta salama. Firist zai ƙone shi a bisa bagaden a bisa hadaya ta ƙonawa ga Ubangiji. Ta haka firist ɗin zai yi kafara dominsa saboda zunubin da ya yi, za a kuwa gafarta masa."
        ]
      }
    ],
    "footnotes": []
  },
  "thisChapterLink": "/api/hau_bib/LEV/4.json",
  "thisChapterAudioLinks": {},
  "nextChapterApiLink": "/api/hau_bib/LEV/5.json",
  "nextChapterAudioLinks": {},
  "previousChapterApiLink": "/api/hau_bib/LEV/3.json",
  "previousChapterAudioLinks": {},
  "numberOfVerses": 35
}