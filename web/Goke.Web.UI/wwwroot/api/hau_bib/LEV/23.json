{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "LEV",
    "translationId": "hau_bib",
    "name": "Firistoci",
    "commonName": "Firistoci",
    "title": "Firistoci",
    "order": 3,
    "numberOfChapters": 27,
    "sha256": "e58c609ef1666283497b695ab8c0ebf5dfb1e4a64ea49751a0911534c65ed08a",
    "firstChapterApiLink": "/api/hau_bib/LEV/1.json",
    "lastChapterApiLink": "/api/hau_bib/LEV/27.json",
    "totalNumberOfVerses": 859
  },
  "chapter": {
    "number": 23,
    "content": [
      {
        "type": "verse",
        "number": 1,
        "content": [
          "Ubangiji ya ce wa Musa,"
        ]
      },
      {
        "type": "verse",
        "number": 2,
        "content": [
          "“Yi magana da Isra’ilawa, ka ce musu, ‘Ga ƙayyadaddun bukukkuwa, ƙayyadaddun bukukkuwan Ubangiji, da za ku sanar wa mutane su riƙa kiyayewa, su zama lokutan tarurruka masu tsarki."
        ]
      },
      {
        "type": "heading",
        "content": [
          "Asabbaci"
        ]
      },
      {
        "type": "verse",
        "number": 3,
        "content": [
          "“ ‘Akwai kwanaki shida da za ku iya yin aiki, amma rana ta bakwai, Asabbaci ne na hutu, rana mai tsarki ga jama’a. Kada ku yi wani aiki a ko’ina kuke da zama, Asabbaci ne ga Ubangiji."
        ]
      },
      {
        "type": "heading",
        "content": [
          "Bikin Ƙetarewa da Burodi Marar Yisti"
        ]
      },
      {
        "type": "verse",
        "number": 4,
        "content": [
          "“ ‘Waɗannan su ne bukukkuwan da Ubangiji ya kafa da tsarkakakkun taron jama’a za su yi a ƙayyadaddun lokuta."
        ]
      },
      {
        "type": "verse",
        "number": 5,
        "content": [
          "Bikin Ƙetarewar Ubangiji, zai fara da yamma a ranar goma sha huɗu na wata na fari."
        ]
      },
      {
        "type": "verse",
        "number": 6,
        "content": [
          "A rana ta goma sha biyar na wannan wata, za a fara Bikin Burodi Marar Yisti na Ubangiji. Za ku yi kwana bakwai kuna cin burodi marar yisti."
        ]
      },
      {
        "type": "verse",
        "number": 7,
        "content": [
          "A rana ta fari, ku yi taro mai tsarki, ba kuwa za ku yi aiki na kullum ba."
        ]
      },
      {
        "type": "verse",
        "number": 8,
        "content": [
          "Kwana bakwai za ku miƙa hadaya ga Ubangiji da wuta. A rana ta bakwai ɗin ku yi taro mai tsarki, ba za ku kuwa yi aiki na kullum ba.’ ”"
        ]
      },
      {
        "type": "heading",
        "content": [
          "’Ya’yan fari na itatuwa"
        ]
      },
      {
        "type": "verse",
        "number": 9,
        "content": [
          "Ubangiji ya ce wa Musa,"
        ]
      },
      {
        "type": "verse",
        "number": 10,
        "content": [
          "“Yi magana da Isra’ilawa, ka ce musu, ‘Sa’ad da kuka shiga ƙasar da zan ba ku, kuka kuma girbe amfanin gonarta, sai ku kawo wa firist damin hatsi na farko da kuka girbe."
        ]
      },
      {
        "type": "verse",
        "number": 11,
        "content": [
          "Zai kaɗa damin a gaban Ubangiji domin yă zama yardajje a madadinku; firist ɗin zai kaɗa shi a kashegarin Asabbaci."
        ]
      },
      {
        "type": "verse",
        "number": 12,
        "content": [
          "A ranar da kuka kaɗa damin, dole ku miƙa hadaya ta ƙonawa na ɗan rago bana ɗaya, marar lahani ga Ubangiji,"
        ]
      },
      {
        "type": "verse",
        "number": 13,
        "content": [
          "tare da hadaya ta gari mai laushi, humushi biyu haɗe da mai, wato, hadaya ce da aka ƙone da wuta ga Ubangiji, mai daɗin ƙanshi, da kuma abin sha kwalaba ɗaya na ruwan inabi."
        ]
      },
      {
        "type": "verse",
        "number": 14,
        "content": [
          "Ba za ku ci wani burodi, ko gasasshen hatsi, ko sabon hatsi ba, sai ran nan da kuka kawo wannan hadaya ga Allahnku. Wannan za tă zama dawwammamiyar farilla wa tsararraki masu zuwa, a duk inda kuke zama."
        ]
      },
      {
        "type": "heading",
        "content": [
          "Bikin Makoni"
        ]
      },
      {
        "type": "verse",
        "number": 15,
        "content": [
          "“ ‘Daga kashegarin Asabbaci, ranar da kuka kawo dami don hadaya ta kaɗawa, ku ƙirga cikakku makoni bakwai."
        ]
      },
      {
        "type": "verse",
        "number": 16,
        "content": [
          "Ku ƙirga kwana hamsin har zuwa kashegarin Asabbaci na bakwai, sa’an nan ku miƙa hadaya ta sabon hatsi ga Ubangiji."
        ]
      },
      {
        "type": "verse",
        "number": 17,
        "content": [
          "Daga ko’ina kuke da zama, ku kawo dunƙule biyu na humushin gari mai laushi da aka tuya da yisti, a matsayin hadaya ta kaɗawa ta ’ya’yan fari na itatuwa ga Ubangiji."
        ]
      },
      {
        "type": "verse",
        "number": 18,
        "content": [
          "Tare da wannan, ku miƙa ’yan raguna bakwai, kowanne bana ɗaya-ɗaya marar lahani, bijimi da kuma raguna biyu. Za su zama hadaya ta ƙonawa ga Ubangiji, tare da hadayunsu na hatsi, da hadayunsu na sha, hadaya da aka yi da wuta, mai daɗin ƙanshi ga Ubangiji."
        ]
      },
      {
        "type": "verse",
        "number": 19,
        "content": [
          "Sa’an nan ku miƙa bunsuru ɗaya na hadaya don zunubi, da ’yan raguna biyu, kowanne bana ɗaya-ɗaya, don hadaya ta salama."
        ]
      },
      {
        "type": "verse",
        "number": 20,
        "content": [
          "Firist zai kaɗa ’yan raguna biyun a gaban Ubangiji, a matsayin hadaya ta kaɗawa, tare da burodin sababbin ’ya’yan fari na itatuwan. Tsarkaken hadaya ce ga Ubangiji ga firist."
        ]
      },
      {
        "type": "verse",
        "number": 21,
        "content": [
          "A wannan rana za ku yi taro mai tsarki, ba kuwa za ku yi aiki na kullum ba. Wannan za tă zama dawwammamiyar farilla wa tsararraki masu zuwa, a ko’ina kuke da zama."
        ]
      },
      {
        "type": "verse",
        "number": 22,
        "content": [
          "“ ‘Sa’ad da kuka yi girbin gonarku, kada ku girbe har ƙarshen gefen gonar, ko ku yi kalar girbinku. Ku bar su wa matalauta da baƙi. Ni ne Ubangiji Allahnku.’ ”"
        ]
      },
      {
        "type": "heading",
        "content": [
          "Bikin busar ƙahoni"
        ]
      },
      {
        "type": "verse",
        "number": 23,
        "content": [
          "Ubangiji ya ce wa Musa,"
        ]
      },
      {
        "type": "verse",
        "number": 24,
        "content": [
          "“Faɗa wa Isra’ilawa cewa, ‘A ranar farko ga wata na bakwai, za tă zama ranar hutu, rana ce ta tuni da yin taro mai tsarki na sujada da za a fara busar ƙaho."
        ]
      },
      {
        "type": "verse",
        "number": 25,
        "content": [
          "Kada ku yi aiki na kullum, amma ku miƙa hadaya ta ƙonawa ga Ubangiji.’ ”"
        ]
      },
      {
        "type": "heading",
        "content": [
          "Ranar kafara"
        ]
      },
      {
        "type": "verse",
        "number": 26,
        "content": [
          "Ubangiji ya ce wa Musa,"
        ]
      },
      {
        "type": "verse",
        "number": 27,
        "content": [
          "“Rana ta goma ta wata bakwai, za tă zama Ranar Kafara. Sai ku yi taro mai tsarki don ku yi mūsun kanku ku kuma miƙa hadayar da aka yi da wuta ga Ubangiji."
        ]
      },
      {
        "type": "verse",
        "number": 28,
        "content": [
          "Kada ku yi aiki a ranar, gama Ranar Kafara ce, sa’ad da za a yi kafara saboda ku a gaban Ubangiji Allahnku."
        ]
      },
      {
        "type": "verse",
        "number": 29,
        "content": [
          "Duk wanda bai yi mūsun kansa a wannan rana ba, dole a raba shi daga mutanensa."
        ]
      },
      {
        "type": "verse",
        "number": 30,
        "content": [
          "Zan hallaka duk wani da ya yi aiki a wannan rana daga mutanensa."
        ]
      },
      {
        "type": "verse",
        "number": 31,
        "content": [
          "Sam ba za ku yi wani aiki ba. Wannan za tă zama dawwammamiyar farilla ce, wa tsararraki masu zuwa, a ko’ina kuke da zama."
        ]
      },
      {
        "type": "verse",
        "number": 32,
        "content": [
          "Asabbaci ne na hutu dominku, kuma dole ku yi mūsun kanku. Daga yamman rana ta tara ga wata, har zuwa yamma na biye, za ku kiyaye Asabbacinku.”"
        ]
      },
      {
        "type": "heading",
        "content": [
          "Bikin tabanakul"
        ]
      },
      {
        "type": "verse",
        "number": 33,
        "content": [
          "Ubangiji ya ce wa Musa,"
        ]
      },
      {
        "type": "verse",
        "number": 34,
        "content": [
          "“Faɗa wa Isra’ilawa cewa, ‘A ranar goma sha biyar ga wata na bakwai, za a fara Bikin Tabanakul na Ubangiji, zai kuma ɗauki kwana bakwai."
        ]
      },
      {
        "type": "verse",
        "number": 35,
        "content": [
          "A ranar farko za tă zama ta taro mai tsarki, kada ku yi aiki na kullum."
        ]
      },
      {
        "type": "verse",
        "number": 36,
        "content": [
          "Kwana bakwai za ku miƙa hadayun da aka yi da wuta ga Ubangiji, a rana ta takwas, ku yi taro mai tsarki, ku kuma miƙa hadayar da aka yi da wuta ga Ubangiji. Wannan ranar rufewar taro ce; kada ku yi aiki na kullum."
        ]
      },
      {
        "type": "verse",
        "number": 37,
        "content": [
          "(“ ‘Waɗannan su ne bukukkuwan da Ubangiji ya kafa, waɗanda za ku yi a matsayin tsarkakakkun taro, don kawo hadayun da aka yi da wuta ga Ubangiji, hadayu na ƙonawa da hadayu na hatsi, sadaka da kuma hadayu na sha, da ake bukata kowace rana."
        ]
      },
      {
        "type": "verse",
        "number": 38,
        "content": [
          "Waɗannan hadayu, ƙari ne a kan waɗannan na Asabbatan Ubangiji, haɗe kuma da kyautanku, da kome da kuka yi alkawari, da kuma hadayu yardar ran da za ku ba wa Ubangiji.)"
        ]
      },
      {
        "type": "verse",
        "number": 39,
        "content": [
          "“ ‘Saboda haka, farawa daga ranar goma sha biyar ga watan bakwai, bayan kun tara hatsin gona, ku yi bikin Ubangiji kwana bakwai; rana ta fari, rana hutu ce, rana ta takwas kuma rana hutu ce."
        ]
      },
      {
        "type": "verse",
        "number": 40,
        "content": [
          "A rana ta fari, za ku ɗebi zaɓaɓɓun ’ya’yan itatuwa daga itatuwa, da rassan dabino, rassa masu ganye, da kuma ganyayen itacen wardi na rafi, ku yi farin ciki a gaban Ubangiji Allahnku, kwana bakwai."
        ]
      },
      {
        "type": "verse",
        "number": 41,
        "content": [
          "Za ku kiyaye bikin nan har kwana bakwai a kowace shekara ga Ubangiji. Wannan za tă zama dawwammamiyar farilla wa tsarraraki masu zuwa, ku kiyaye ta a wata na bakwai."
        ]
      },
      {
        "type": "verse",
        "number": 42,
        "content": [
          "Ku zauna a bukkoki kwana bakwai. Dukan ’yan ƙasa haifaffun Isra’ilawa, za su zauna a bukkoki"
        ]
      },
      {
        "type": "verse",
        "number": 43,
        "content": [
          "don zuriyarku tă san cewa na sa Isra’ilawa suka zauna a bukkoki sa’ad da na fitar da su daga Masar. Ni ne Ubangiji Allahnku.’ ”"
        ]
      },
      {
        "type": "verse",
        "number": 44,
        "content": [
          "Saboda haka Musa ya sanar wa Isra’ilawa ƙayyadaddun bukukkuwan Ubangiji."
        ]
      }
    ],
    "footnotes": []
  },
  "thisChapterLink": "/api/hau_bib/LEV/23.json",
  "thisChapterAudioLinks": {},
  "nextChapterApiLink": "/api/hau_bib/LEV/24.json",
  "nextChapterAudioLinks": {},
  "previousChapterApiLink": "/api/hau_bib/LEV/22.json",
  "previousChapterAudioLinks": {},
  "numberOfVerses": 44
}