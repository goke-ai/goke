{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "LEV",
    "translationId": "hau_bib",
    "name": "Firistoci",
    "commonName": "Firistoci",
    "title": "Firistoci",
    "order": 3,
    "numberOfChapters": 27,
    "sha256": "e58c609ef1666283497b695ab8c0ebf5dfb1e4a64ea49751a0911534c65ed08a",
    "firstChapterApiLink": "/api/hau_bib/LEV/1.json",
    "lastChapterApiLink": "/api/hau_bib/LEV/27.json",
    "totalNumberOfVerses": 859
  },
  "chapter": {
    "number": 16,
    "content": [
      {
        "type": "heading",
        "content": [
          "Ranar kafara"
        ]
      },
      {
        "type": "verse",
        "number": 1,
        "content": [
          "Ubangiji ya yi magana da Musa bayan mutuwar ’ya’yan Haruna biyu maza waɗanda suka mutu sa’ad da suka kusaci Ubangiji."
        ]
      },
      {
        "type": "verse",
        "number": 2,
        "content": [
          "Ubangiji ya ce wa Musa, “Faɗa wa ɗan’uwanka Haruna, kada yă riƙa shiga Wuri Mafi Tsarki bayan labule koyaushe, wato, a gaban murfi wanda yake bisa akwatin alkawari, domin kada yă mutu, gama zan bayyana a cikin girgije a kan murfin."
        ]
      },
      {
        "type": "verse",
        "number": 3,
        "content": [
          "“Ga yadda Haruna zai shiga wuri mai tsarki, zai zo da ɗan bijimi domin hadaya don zunubi da kuma rago domin hadaya ta ƙonawa."
        ]
      },
      {
        "type": "verse",
        "number": 4,
        "content": [
          "Zai sa toguwar lilin mai tsarki, tare da ɗan ciki na lilin; zai yi ɗamara da igiya kewaye da shi, yă kuma sa hular lilin. Waɗannan su ne riguna masu tsarki; saboda haka dole yă yi wanka kafin yă sa su."
        ]
      },
      {
        "type": "verse",
        "number": 5,
        "content": [
          "Zai ɗauki bunsurai biyu daga jama’ar Isra’ilawa na hadaya don zunubi da ɗan rago don hadaya ta ƙonawa."
        ]
      },
      {
        "type": "verse",
        "number": 6,
        "content": [
          "“Haruna zai miƙa bijimi hadaya don zunubinsa yă kuma yi kafara don kansa da gidansa."
        ]
      },
      {
        "type": "verse",
        "number": 7,
        "content": [
          "Sa’an nan zai ɗauki bunsurai biyu yă miƙa su a gaban Ubangiji a ƙofar Tentin Sujada."
        ]
      },
      {
        "type": "verse",
        "number": 8,
        "content": [
          "Haruna zai jefa ƙuri’a don awaki biyun ɗin, ƙuri’a ɗaya domin Ubangiji, ɗayan kuma don azazel",
          {
            "noteId": 882
          }
        ]
      },
      {
        "type": "verse",
        "number": 9,
        "content": [
          "Haruna zai kawo akuyar da ƙuri’a ta fāɗi a kai wa Ubangiji yă miƙa ta na hadaya don zunubi."
        ]
      },
      {
        "type": "verse",
        "number": 10,
        "content": [
          "Amma za a miƙa akuyar da aka zaɓa ta wurin ƙuri’a a matsayi ta azazel da rai a gaban Ubangiji don a yi amfani da ita don kafara ta wurin korinta zuwa cikin jeji kamar azazel."
        ]
      },
      {
        "type": "verse",
        "number": 11,
        "content": [
          "“Haruna zai kawo bijimi domin hadayarsa ta zunubi don yă yi kafara wa kansa da kuma domin gidansa, zai kuma yanka bijimin domin nasa hadaya don zunubi."
        ]
      },
      {
        "type": "verse",
        "number": 12,
        "content": [
          "Zai ɗauki faranti cike da garwashin wuta daga bagade a gaban Ubangiji, yă kuma cika hannunsa biyu da turare mai ƙanshin da aka niƙa yă kai su bayan labule."
        ]
      },
      {
        "type": "verse",
        "number": 13,
        "content": [
          "Zai sa turaren a wuta a gaban Ubangiji, hayaƙin turaren kuwa zai rufe murfin kafarar a bisa Akwatin Alkawari, don kada yă mutu."
        ]
      },
      {
        "type": "verse",
        "number": 14,
        "content": [
          "Zai ɗibi jinin bijimin da yatsarsa yă yayyafa a gaban murfin kafarar; sa’an nan yă yayyafa jinin da yatsarsa sau bakwai a gaban murfin kafarar."
        ]
      },
      {
        "type": "verse",
        "number": 15,
        "content": [
          "“Sa’an nan zai yanka akuya na hadaya don zunubi saboda mutane, yă kai jinin bayan labule, yă yi da shi yadda ya yi da jinin bijimin. Zai yayyafa shi a kan murfin kafarar da kuma a gabansa."
        ]
      },
      {
        "type": "verse",
        "number": 16,
        "content": [
          "Ta haka zai yi kafara domin Wuri Mafi Tsarki saboda ƙazantar tawayen Isra’ilawa, da laifofinsu, da dukan zunubansu. Haka zai yi saboda Tentin Sujada wanda yake a cikinsu a tsakiyar ƙazantarsu."
        ]
      },
      {
        "type": "verse",
        "number": 17,
        "content": [
          "Kada kowa yă kasance a Tentin Sujada daga lokacin da Haruna ya shiga don yă yi kafara a Wuri Mafi Tsarki har sai ya fita, bayan ya yi kafara domin kansa, gidansa da kuma dukan jama’ar Isra’ila."
        ]
      },
      {
        "type": "verse",
        "number": 18,
        "content": [
          "“Sa’an nan zai fita zuwa bagade da yake a gaban Ubangiji, yă yi kafara dominsa. Zai ɗibi jinin bijimi da na akuya yă zuba a ƙahonin bagade."
        ]
      },
      {
        "type": "verse",
        "number": 19,
        "content": [
          "Zai yayyafa jinin a kan bagade da yatsarsa sau bakwai, yă tsabtacce shi yă kuma tsarkake shi daga ƙazantar Isra’ilawa."
        ]
      },
      {
        "type": "verse",
        "number": 20,
        "content": [
          "“Sa’ad da Haruna ya gama yin kafara domin Wuri Mafi Tsarki, Tentin Sujada da kuma bagade, sai yă kawo akuya mai rai."
        ]
      },
      {
        "type": "verse",
        "number": 21,
        "content": [
          "Haruna zai ɗibiya hannuwansa a kan akuya mai ran, yă furta a kansa dukan mugunta da tawayen Isra’ilawa, dukan zunubansu, yă kuma sa su a kan akuyan. Zai kori akuyan zuwa cikin jeji a hannun mutumin da aka ba shi aikin yin haka."
        ]
      },
      {
        "type": "verse",
        "number": 22,
        "content": [
          "Akuyan zai ɗauka a kansa dukan zunubansu zuwa kaɗaitaccen wuri, a can mutumin zai sake shi a jeji."
        ]
      },
      {
        "type": "verse",
        "number": 23,
        "content": [
          "“Sa’an nan Haruna zai shiga Tentin Sujada yă tuɓe rigunansa na lilin da ya sa, kafin yă shiga Wuri Mafi Tsarki, zai kuma bar su a can."
        ]
      },
      {
        "type": "verse",
        "number": 24,
        "content": [
          "Zai yi wanka a tsattsarkan wuri yă sa rigunarsa na kullum. Sa’an nan zai fita yă miƙa hadaya ta ƙonawa domin kansa da hadaya ta ƙonawa domin mutane, don yă yi kafara domin kansa da kuma domin mutane."
        ]
      },
      {
        "type": "verse",
        "number": 25,
        "content": [
          "Zai kuma ƙone kitsen hadaya don zunubi a kan bagade."
        ]
      },
      {
        "type": "verse",
        "number": 26,
        "content": [
          "“Dole mutumin da ya saki akuya na azazel yă wanke rigunansa yă kuma yi wanka; bayan haka zai iya shiga sansani."
        ]
      },
      {
        "type": "verse",
        "number": 27,
        "content": [
          "Dole a ɗauki jini, fata, nama da kuma ƙashin bijimi da akuyan hadaya don zunubi, waɗanda aka kawo jininsu cikin Wuri Mafi Tsarki don kafara, a kai waje da sansani a ƙone."
        ]
      },
      {
        "type": "verse",
        "number": 28,
        "content": [
          "Dole mutumin da ya ƙone su yă wanke rigunansa yă kuma yi wanka, bayan haka zai iya shiga sansani."
        ]
      },
      {
        "type": "verse",
        "number": 29,
        "content": [
          "“Wannan za tă zama dawwammamiyar farilla a gare ku. A rana ta goma ga wata na bakwai, dole ku yi mūsu kanku,",
          {
            "noteId": 883
          },
          "ba kuwa za ku yi wani aiki ba, ko da mutum baƙo ne a cikinku ko kuwa ɗan ƙasa,"
        ]
      },
      {
        "type": "verse",
        "number": 30,
        "content": [
          "gama a wannan rana za a yi kafara dominku, don a tsarkake ku. Sa’an nan a gaban Ubangiji, za a tsarkake ku daga dukan zunubanku."
        ]
      },
      {
        "type": "verse",
        "number": 31,
        "content": [
          "Asabbaci ne don hutawa, kuma dole ku yi mūsun kanku; wannan dawwammamiyar farilla ce."
        ]
      },
      {
        "type": "verse",
        "number": 32,
        "content": [
          "Firist da aka keɓe aka kuma naɗa don yă gāji mahaifinsa a matsayin babban firist ne zai yi kafara. Zai sa rigunan lilin masu tsarki"
        ]
      },
      {
        "type": "verse",
        "number": 33,
        "content": [
          "yă yi kafara domin Wuri Mafi Tsarki, Tentin Sujada da bagade, da kuma saboda firistoci da kuma dukan jama’ar Isra’ila."
        ]
      },
      {
        "type": "verse",
        "number": 34,
        "content": [
          "“Wannan za tă zama dawwammamiyar farilla ce gare ku. Za a riƙa yin kafara sau ɗaya a shekara saboda dukan zunuban Isra’ilawa.” Aka kuma yi haka, yadda Ubangiji ya umarci Musa."
        ]
      }
    ],
    "footnotes": [
      {
        "noteId": 882,
        "caller": "+",
        "text": "Wato, akuya don cirewa; Ibraniyanci azazel, haka ma a ayoyi 10 da 26.",
        "reference": {
          "chapter": 16,
          "verse": 8
        }
      },
      {
        "noteId": 883,
        "caller": "+",
        "text": "Ko kuwa dole ku yi azumi; haka ma a aya 31.",
        "reference": {
          "chapter": 16,
          "verse": 29
        }
      }
    ]
  },
  "thisChapterLink": "/api/hau_bib/LEV/16.json",
  "thisChapterAudioLinks": {},
  "nextChapterApiLink": "/api/hau_bib/LEV/17.json",
  "nextChapterAudioLinks": {},
  "previousChapterApiLink": "/api/hau_bib/LEV/15.json",
  "previousChapterAudioLinks": {},
  "numberOfVerses": 34
}