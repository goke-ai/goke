{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "JDG",
    "translationId": "hau_bib",
    "name": "Mahukunta",
    "commonName": "Mahukunta",
    "title": "Mahukunta",
    "order": 7,
    "numberOfChapters": 21,
    "sha256": "3aa89e76404a60bff7b02ea49f94bc36a310b1ae8d64aafac3f19707b9f0b92e",
    "firstChapterApiLink": "/api/hau_bib/JDG/1.json",
    "lastChapterApiLink": "/api/hau_bib/JDG/21.json",
    "totalNumberOfVerses": 618
  },
  "chapter": {
    "number": 9,
    "content": [
      {
        "type": "heading",
        "content": [
          "Abimelek"
        ]
      },
      {
        "type": "verse",
        "number": 1,
        "content": [
          "Abimelek ɗan Yerub-Ba’al ya tafi Shekem wurin ’yan’uwan mahaifiyarsa, ya ce musu da kuma dukan dangin mahaifiyarsa,"
        ]
      },
      {
        "type": "verse",
        "number": 2,
        "content": [
          "“Ku tambayi ’yan ƙasar Shekem, ‘Wanne ya fi muku, a sa dukan ’ya’yan Yerub-Ba’al saba’in maza su yi mulkinku, ko dai mutum guda kawai yă yi mulkinku?’ Ku tuna, ni jininku ne.”"
        ]
      },
      {
        "type": "verse",
        "number": 3,
        "content": [
          "Sa’ad da ’yan’uwan suka mayar wa ’yan ƙasar Shekem wannan, sai suka goyi bayan Abimelek, gama sun ce, “Shi ɗan’uwanmu ne.”"
        ]
      },
      {
        "type": "verse",
        "number": 4,
        "content": [
          "Suka ba shi shekel saba’in na azurfa daga haikalin Ba’al-Berit, Abimelek kuwa ya yi amfani da shi ya yi hayar ’yan tauri waɗanda suka zama masu binsa."
        ]
      },
      {
        "type": "verse",
        "number": 5,
        "content": [
          "Sai ya tafi gidan mahaifinsa a Ofra kuma a dutse guda ya kashe ’yan’uwansa, ’ya’yan Yerub-Ba’al. Amma Yotam, autan ɗan Yerub-Ba’al ya tsira ta wurin ɓuya."
        ]
      },
      {
        "type": "verse",
        "number": 6,
        "content": [
          "Sa’an nan duka ’yan ƙasar Shekem da Bet Millo suka taru kusa da babban itacen wajen ginshiƙi a Shekem don a naɗa Abimelek sarki."
        ]
      },
      {
        "type": "verse",
        "number": 7,
        "content": [
          "Sa’ad da aka gaya wa Yotam wannan, sai ya hau Dutsen Gerizim ya yi kira da ƙarfi ya ce, “Ku saurare ni, ’yan ƙasar Shekem, don Allah yă saurare ku."
        ]
      },
      {
        "type": "verse",
        "number": 8,
        "content": [
          "Wata rana itatuwa suka fita don su naɗa wa kansu sarki. Suka ce wa itacen zaitun, ‘Ka zama sarkinmu.’"
        ]
      },
      {
        "type": "verse",
        "number": 9,
        "content": [
          "“Amma itacen zaitun ya ce, ‘In bar mai nawa, wanda da shi ake girmama alloli da mutane, don in zo in yi ta fama da itatuwa?’"
        ]
      },
      {
        "type": "verse",
        "number": 10,
        "content": [
          "“Biye da wannan, sai itatuwan suka ce wa itacen ɓaure, ‘Zo ka zama sarkinmu.’"
        ]
      },
      {
        "type": "verse",
        "number": 11,
        "content": [
          "“Amma itacen ɓauren ya ce, ‘In bar kyawawan ’ya’yana da zaƙinsu, in zo in yi ta fama da itatuwa?’"
        ]
      },
      {
        "type": "verse",
        "number": 12,
        "content": [
          "“Sa’an nan itatuwan suka ce wa kuringar inabi, ‘Ki zo ki zama sarkinmu.’"
        ]
      },
      {
        "type": "verse",
        "number": 13,
        "content": [
          "“Amma kuringar ta ce, ‘In bar ruwan inabina, wanda yake faranta zuciyar alloli da mutane, in zo in yi fama da itatuwa?’"
        ]
      },
      {
        "type": "verse",
        "number": 14,
        "content": [
          "“A ƙarshe sai dukan itatuwa suka ce wa itacen ƙaya, ‘Ka zo ka zama sarkinmu.’"
        ]
      },
      {
        "type": "verse",
        "number": 15,
        "content": [
          "“Itacen ƙaya ya ce wa itatuwan, ‘In da gaske ne kuke so ku naɗa ni sarkinku, ku zo ku sha inuwana; in ba haka ba, bari wuta ta fito daga itacen ƙaya ta cinye itacen al’ul na Lebanon!’"
        ]
      },
      {
        "type": "verse",
        "number": 16,
        "content": [
          "“To, da a ce kun yi abin bangirma da aniya mai kyau sa’ad da kuka naɗa Abimelek sarki, da kun nuna wa Yerub-Ba’al da iyalinsa ladabi, da kuma kun yi masa abin da ya cancanci shi,"
        ]
      },
      {
        "type": "verse",
        "number": 17,
        "content": [
          "a yi tunani cewa mahaifina ya yi yaƙi saboda ku, ya yi kasai da ransa don yă cece ku daga hannun Midiyawa"
        ]
      },
      {
        "type": "verse",
        "number": 18,
        "content": [
          "(amma ga shi yau kun tayar wa iyalin mahaifina, kuka kashe ’ya’yansa saba’in a dutse guda, kuka kuma naɗa Abimelek, ɗan baiwa, sarki a kan ’yan ƙasar Shekem domin shi ɗan’uwanku ne)"
        ]
      },
      {
        "type": "verse",
        "number": 19,
        "content": [
          "in har kun aikata wannan cikin bangirma da kuma aminci wajen Yerub-Ba’al da iyalinsa a yau, bari Abimelek yă zama farin cikinku, ku kuma nasa!"
        ]
      },
      {
        "type": "verse",
        "number": 20,
        "content": [
          "Amma in ba haka ba, bari wuta ta fito daga Abimelek ya cinye ku, ’yan ƙasar Shekem da Bet Millo, bari wuta kuma daga wurinku ’yan ƙasar Shekem da Bet Millo ta cinye Abimelek!”"
        ]
      },
      {
        "type": "verse",
        "number": 21,
        "content": [
          "Sa’an nan Yotam ya gudu, ya tsere zuwa Beyer ya zauna a can gama yana tsoron ɗan’uwansa Abimelek."
        ]
      },
      {
        "type": "verse",
        "number": 22,
        "content": [
          "Bayan Abimelek ya yi shekara uku yana mulki a Isra’ila,"
        ]
      },
      {
        "type": "verse",
        "number": 23,
        "content": [
          "sai Allah ya aiko da mugun ruhu tsakanin Abimelek da ’yan ƙasar Shekem, waɗanda suka ci amanar Abimelek."
        ]
      },
      {
        "type": "verse",
        "number": 24,
        "content": [
          "Allah ya yi haka saboda kisan ’ya’ya saba’in na Yerub-Ba’al, don a ɗauki fansar jininsu a kan Abimelek ɗan’uwansu da kuma ’yan ƙasar Shekem, waɗanda suka taimake shi kisan ’yan’uwansa."
        ]
      },
      {
        "type": "verse",
        "number": 25,
        "content": [
          "Cikin hamayya da shi waɗannan ’yan ƙasar Shekem suka sa mutane a kan tuddai don su yi kwanton ɓauna a kan su yi fashi ga duk wanda ya wuce a can, wannan fa ya kai kunnen Abimelek."
        ]
      },
      {
        "type": "verse",
        "number": 26,
        "content": [
          "To, Ga’al ɗan Ebed ya tafi tare da ’yan’uwansa zuwa Shekem, ’yan ƙasarta kuwa suka dogara da shi."
        ]
      },
      {
        "type": "verse",
        "number": 27,
        "content": [
          "Bayan sun tafi gonaki suka tattara inabi suka matse su, sai suka yi biki a haikalin allahnsu. Yayinda suke ci da sha, sai suka la’anci Abimelek."
        ]
      },
      {
        "type": "verse",
        "number": 28,
        "content": [
          "Sa’an nan Ga’al ɗan Ebed ya ce, “Wane ne Abimelek, kuma wane ne Shekem, da za mu bauta masa? Shi ba ɗan Yerub-Ba’al ba ne, kuma ba Zebul ne mataimakinsa ba? Ku bauta wa mutanen Hamor, mahaifin Shekem! Me ya sa za mu bauta wa Abimelek?"
        ]
      },
      {
        "type": "verse",
        "number": 29,
        "content": [
          "Da a ce waɗannan mutane suna a ƙarƙashina mana! Da zan hamɓarar da shi. In ce wa Abimelek, ‘Ka tara dukan mayaƙanka!’ ”"
        ]
      },
      {
        "type": "verse",
        "number": 30,
        "content": [
          "Sa’ad da Zebul gwamnar birnin ya ji abin da Ga’al ɗan Ebed ya ce, sai ya fusata."
        ]
      },
      {
        "type": "verse",
        "number": 31,
        "content": [
          "Asirce sai ya aiki manzanni wajen Abimelek, yana cewa, “Ga’al ɗan Ebed da ’yan’uwansa sun zo Shekem suna kuma zuga birnin sun tayar maka."
        ]
      },
      {
        "type": "verse",
        "number": 32,
        "content": [
          "To, in dare ya yi, sai ka zo da mutanenka ku yi kwanto a filaye."
        ]
      },
      {
        "type": "verse",
        "number": 33,
        "content": [
          "Kashegari da safe, sai ku tashi ku fāɗa wa birnin. Sa’ad da Ga’al da mutanensa suka faɗa maka, sai ka yi abin da ka iya yi da su.”"
        ]
      },
      {
        "type": "verse",
        "number": 34,
        "content": [
          "Saboda haka Abimelek da dukan mutanensa suka tashi da dare suka ɓuya kusa da Shekem a ƙungiyoyi huɗu."
        ]
      },
      {
        "type": "verse",
        "number": 35,
        "content": [
          "To, Ga’al ɗan Ebed ya riga ya fita waje yana tsaye a ƙofar birni daidai Abimelek da mayaƙansa suka fito daga inda suka ɓuya."
        ]
      },
      {
        "type": "verse",
        "number": 36,
        "content": [
          "Sa’ad da Ga’al ya gan su, sai ya ce wa Zebul, “Duba, ga mutane suna gangarowa daga kan duwatsu!” Zebul ya ce, “Kana ɗaukan inuwan duwatsu kana ce mutane.”"
        ]
      },
      {
        "type": "verse",
        "number": 37,
        "content": [
          "Amma Ga’al ya sāke magana ya ce, “Duba, mutane suna gangarowa daga tsakiyar filaye, kuma wata ƙungiya tana zuwa daga wajen itacen masu duba.”"
        ]
      },
      {
        "type": "verse",
        "number": 38,
        "content": [
          "Sa’an nan Zebul ya ce masa, “Ina bakin da ka yi ɗin, kai da ka ce, ‘Wane ne Abimelek da za mu bauta masa.’ Ba mutanen ne ka yi musu ba’a ba? Fita, ka yaƙe su mana!”"
        ]
      },
      {
        "type": "verse",
        "number": 39,
        "content": [
          "Saboda haka Ga’al ya fito da ’yan ƙasar Shekem suka yaƙi Abimelek."
        ]
      },
      {
        "type": "verse",
        "number": 40,
        "content": [
          "Abimelek ya kore shi, mutane da yawa suka ji ciwo a yaƙin, har zuwa ƙofar birnin."
        ]
      },
      {
        "type": "verse",
        "number": 41,
        "content": [
          "Abimelek ya zauna a Aruma, Zebul kuwa ya kori Ga’al da ’yan’uwansa daga Shekem."
        ]
      },
      {
        "type": "verse",
        "number": 42,
        "content": [
          "Kashegari mutanen Shekem suka tafi gonaki, aka kuwa gaya wa Abimelek."
        ]
      },
      {
        "type": "verse",
        "number": 43,
        "content": [
          "Saboda haka ya ɗauki mutanensa, ya raba su ƙungiya uku, sa’an nan ya yi kwanto a gonakin. Sa’ad da ya ga mutanen suna fitowa daga birni, sai ya yi wuf ya fāɗa musu."
        ]
      },
      {
        "type": "verse",
        "number": 44,
        "content": [
          "Abimelek da ƙungiyoyin da suke tare da shi suka yi maza suka yi tsaya a ƙofar birnin. Sa’an nan ƙungiyoyi biyu suka ruga suka fāɗa wa waɗanda suke a gonaki suka karkashe su."
        ]
      },
      {
        "type": "verse",
        "number": 45,
        "content": [
          "Dukan yinin, Abimelek ya matsa yaƙi da birnin sai da ya cinye ta ya kuma kashe mutanenta. Sa’an nan ya hallaka birnin ya barbaza gishiri a kanta."
        ]
      },
      {
        "type": "verse",
        "number": 46,
        "content": [
          "Da jin haka, sai ’yan ƙasa a hasumiyar Shekem suka shiga wurin mafaka a hankalin El-Berit."
        ]
      },
      {
        "type": "verse",
        "number": 47,
        "content": [
          "Da Abimelek ya ji dukan mutanen hasumiyar Shekem sun taru a can,"
        ]
      },
      {
        "type": "verse",
        "number": 48,
        "content": [
          "sai Abimelek da dukan mutanensa suka haura zuwa Dutsen Zalmon. Sai ya ɗauki gatari ya sassare waɗansu rassa, waɗanda ya sa a kafaɗunsa. Ya umarci mutanen da suke tare da shi ya ce, “Sauri, ku yi abin da kuka ga na yi!”"
        ]
      },
      {
        "type": "verse",
        "number": 49,
        "content": [
          "Saboda haka mutanen suka sassare rassan itatuwa suka bi Abimelek. Suka tattara su a jikin mafakar suka kuma cinna mata wuta a kan mutanen da suke a ciki. Ta haka dukan mutanen da suke cikin hasumiyar Shekem, wajen maza da mata dubu ɗaya suka mutu."
        ]
      },
      {
        "type": "verse",
        "number": 50,
        "content": [
          "Biye da wannan Abimelek ya tafi Tebez, ya kewaye ta ya kuma cinye ta da yaƙi."
        ]
      },
      {
        "type": "verse",
        "number": 51,
        "content": [
          "A cikin birnin, akwai wata hasumiya mai ƙarfi, inda dukan maza da mata, dukan mutanen birnin, suka ɓuya. Suka kulle kansu, suka kuma hau rufin hasumiyar."
        ]
      },
      {
        "type": "verse",
        "number": 52,
        "content": [
          "Abimelek ya je wajen hasumiya ya kuma auka mata. Amma da ya yi kusa da ƙofar hasumiyar don yă cinna mata wuta,"
        ]
      },
      {
        "type": "verse",
        "number": 53,
        "content": [
          "sai wata mata ta saki ɗan dutsen niƙa a kan Abimelek ta fasa ƙoƙon kansa."
        ]
      },
      {
        "type": "verse",
        "number": 54,
        "content": [
          "Da sauri ya kira mai riƙon masa makami ya ce, “Zaro takobinka ka kashe ni, don kada a ce ‘Mace ce ta kashe shi.’ ” Saboda haka bawansa ya soke shi, ya mutu."
        ]
      },
      {
        "type": "verse",
        "number": 55,
        "content": [
          "Sa’ad da Isra’ilawa suka ga Abimelek ya mutu, sai suka tafi gida."
        ]
      },
      {
        "type": "verse",
        "number": 56,
        "content": [
          "Ta haka Allah ya sāka muguntar da Abimelek da ya yi wa mahaifinsa ta wurin kisan ’yan’uwansa saba’in."
        ]
      },
      {
        "type": "verse",
        "number": 57,
        "content": [
          "Allah kuma ya sa muguntar mutanen Shekem suka koma kansu. La’anar Yotam ɗan Yerub-Ba’al kuma ta kama su."
        ]
      }
    ],
    "footnotes": []
  },
  "thisChapterLink": "/api/hau_bib/JDG/9.json",
  "thisChapterAudioLinks": {},
  "nextChapterApiLink": "/api/hau_bib/JDG/10.json",
  "nextChapterAudioLinks": {},
  "previousChapterApiLink": "/api/hau_bib/JDG/8.json",
  "previousChapterAudioLinks": {},
  "numberOfVerses": 57
}