{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "JDG",
    "translationId": "hau_bib",
    "name": "Mahukunta",
    "commonName": "Mahukunta",
    "title": "Mahukunta",
    "order": 7,
    "numberOfChapters": 21,
    "sha256": "3aa89e76404a60bff7b02ea49f94bc36a310b1ae8d64aafac3f19707b9f0b92e",
    "firstChapterApiLink": "/api/hau_bib/JDG/1.json",
    "lastChapterApiLink": "/api/hau_bib/JDG/21.json",
    "totalNumberOfVerses": 618
  },
  "chapter": {
    "number": 8,
    "content": [
      {
        "type": "heading",
        "content": [
          "Zeba da Zalmunna"
        ]
      },
      {
        "type": "verse",
        "number": 1,
        "content": [
          "To, mutanen Efraim suka ce wa Gideyon, “Me ya sa ka yi mana haka? Me ya sa ba ka kira mu lokacin da ka tafi yaƙi da Midiyawa ba?” Suka zarge shi sosai."
        ]
      },
      {
        "type": "verse",
        "number": 2,
        "content": [
          "Amma ya ce musu, “Me na yi da za a iya kwatanta da abin da kuka yi? Ashe, kalar inabin da Efraim ta yi bai fi dukan girbin inabin da Abiyezer suka yi ba?"
        ]
      },
      {
        "type": "verse",
        "number": 3,
        "content": [
          "Allah ya ba da Oreb da Zeyib, shugabannin Midiyawa a hannuwanku. Me na yi da ya fi naku? Da ya faɗi haka sai hankalinsu ya kwanta.”"
        ]
      },
      {
        "type": "verse",
        "number": 4,
        "content": [
          "Gideyon da mutanensa ɗari uku, sun gaji, duk da haka suka yi ta fafarar, suka zo Urdun suka haye shi."
        ]
      },
      {
        "type": "verse",
        "number": 5,
        "content": [
          "Ya ce wa mutanen Sukkot, “Ku ba wa mutanena burodi; sun gaji, har yanzu ina fafarar Zeba da Zalmunna, sarakunan Midiyawa.”"
        ]
      },
      {
        "type": "verse",
        "number": 6,
        "content": [
          "Amma shugabannin Sukkot suka ce, “Ka kama Zeba da Zalmunna ko ne? Don me za mu ba wa mayaƙanka burodi?”"
        ]
      },
      {
        "type": "verse",
        "number": 7,
        "content": [
          "Sai Gideyon ya ce, “Haka ko? To, sa’ad da Ubangiji ya ba da Zeba da Zalmunna a hannuna, zan tsattsaga jikinku da ƙayayyuwan jeji.”"
        ]
      },
      {
        "type": "verse",
        "number": 8,
        "content": [
          "Daga nan ya wuce zuwa Fenuwel ya yi irin roƙon nan, amma suka amsa yadda mutanen Sukkot suka yi."
        ]
      },
      {
        "type": "verse",
        "number": 9,
        "content": [
          "Saboda haka sai ya ce wa mutanen Fenuwel, “Sa’ad da na dawo da nasara zan rushe wannan hasumiya.”"
        ]
      },
      {
        "type": "verse",
        "number": 10,
        "content": [
          "To, Zeba da Zalmunna suna a Karkor da mayaƙa wajen dubu goma sha biyar, abin da ya rage ke nan na mayaƙan gabashi; mayaƙa masu takobi dubu ɗari da ashirin ne suka mutu."
        ]
      },
      {
        "type": "verse",
        "number": 11,
        "content": [
          "Gideyon ya haura ta hanyar makiyaya, gabas da Noba, da kuma Yogbeha, ya fāɗa wa mayaƙan ta yadda ba su zata ba."
        ]
      },
      {
        "type": "verse",
        "number": 12,
        "content": [
          "Zeba da Zalmunna, sarakunan biyu na Midiyawa suka tsere, amma ya bi su ya kama, ya fatattaki dukan mayaƙansu."
        ]
      },
      {
        "type": "verse",
        "number": 13,
        "content": [
          "Sa’an nan Gideyon ɗan Yowash ya komo daga yaƙi ta Hanyar Heres."
        ]
      },
      {
        "type": "verse",
        "number": 14,
        "content": [
          "Ya kama wani saurayin Sukkot ya tambaye shi, saurayin kuwa ya rubuta masa dukan sunayen shugabanni saba’in da bakwai na Sukkot, da dattawan garin."
        ]
      },
      {
        "type": "verse",
        "number": 15,
        "content": [
          "Sa’an nan Gideyon ya zo ya ce wa mutanen Sukkot, “To, ga Zeba da Zalmunna, waɗanda kuka yi mini ba’a kuna cewa, ‘Ka kama Zeba da Zalmunna ko ne? Me zai sa mu ba mutanenka da suka gaji burodi?’ ”"
        ]
      },
      {
        "type": "verse",
        "number": 16,
        "content": [
          "Ya kwashe dattawan garin ya koya wa mutanen Sukkot hankali ta wurin hukunta su da ƙayayyuwan hamada."
        ]
      },
      {
        "type": "verse",
        "number": 17,
        "content": [
          "Ya rushe hasumiyar Fenuwel ya kuma karkashe mutanen garin."
        ]
      },
      {
        "type": "verse",
        "number": 18,
        "content": [
          "Sa’an nan ya ce wa Zeba da Zalmunna, “Waɗanne irin mutane ne kuka karkashe a Tabor.” Suka ce, “Mutane kamar ka ne kowane kamar ɗan sarki.”"
        ]
      },
      {
        "type": "verse",
        "number": 19,
        "content": [
          "Gideyon ya ce, “Waɗannan ’yan’uwana ne, ’ya’yan mahaifiyata. Muddin Ubangiji yana a raye, da a ce kun bar su da rai, da ba zan kashe ku ba.”"
        ]
      },
      {
        "type": "verse",
        "number": 20,
        "content": [
          "Da ya juya wajen Yeter, ɗan farinsa, sai ya ce, “Ka kashe su!” Amma Yeter bai zāre takobinsa ba, domin shi yaro ne kawai kuma yana tsoro."
        ]
      },
      {
        "type": "verse",
        "number": 21,
        "content": [
          "Zeba da Zalmunna suka ce masa, “Zo, ka yi da kanka. ‘Yadda mutum yake haka ƙarfinsa.’ ” Ta haka Gideyon ya matso gaba ya kashe su, ya ɗauki kayan ado daga wuyar raƙumansu."
        ]
      },
      {
        "type": "heading",
        "content": [
          "Efod na Gideyon"
        ]
      },
      {
        "type": "verse",
        "number": 22,
        "content": [
          "Isra’ilawa suka ce wa Gideyon, “Ka yi mulkinmu, kai, ɗanka da jikanka, domin ka cece mu daga hannun Midiyawa.”"
        ]
      },
      {
        "type": "verse",
        "number": 23,
        "content": [
          "Amma Gideyon ya ce musu, “Ni, ko ɗana, ba za mu yi mulkinku ba. Ubangiji ne zai yi mulkinku.”"
        ]
      },
      {
        "type": "verse",
        "number": 24,
        "content": [
          "Kuma ya ce, “Ina da roƙo guda ɗaya, cewa kowannenku ya ba ni ’yan kunne daga rabon ganima.” (Al’adar mutanen Ishmayel ce su sa ’yan kunnen zinariya.)"
        ]
      },
      {
        "type": "verse",
        "number": 25,
        "content": [
          "Suka ce, “Za mu yi farin cikin ba ka su.” Saboda haka suka shimfiɗa mayafi, kowanne ya sa ɗan kunne ɗaya daga ganimar."
        ]
      },
      {
        "type": "verse",
        "number": 26,
        "content": [
          "Nauyin ’yan kunnen zinariyar ya kai shekel ɗari goma sha bakwai, ban da kayan ado, abin wuya da tufafin shunayya waɗanda sarakuna Midiyawa suke sawa ko sarƙoƙin da suke wuyar raƙumansu."
        ]
      },
      {
        "type": "verse",
        "number": 27,
        "content": [
          "Gideyon ya efod da zinariyar, wanda ya ajiye a Ofra, garinsa. Dukan Isra’ila suka shiga yin karuwanci ta wurin yin sujada a can, ya kuwa zama wa Gideyon da dukan iyalinsa tarko."
        ]
      },
      {
        "type": "heading",
        "content": [
          "Rasuwar Gideyon"
        ]
      },
      {
        "type": "verse",
        "number": 28,
        "content": [
          "Da haka Isra’ilawa suka mallaki Midiyawa ba su kuma sāke tā da kai ba. A zamanin Gideyon ƙasar ta sami zaman lafiya har shekara arba’in."
        ]
      },
      {
        "type": "verse",
        "number": 29,
        "content": [
          "Yerub-Ba’al ɗan Yowash ya koma gida don yă zauna."
        ]
      },
      {
        "type": "verse",
        "number": 30,
        "content": [
          "Yana da ’ya’ya saba’in maza da ya haifa, gama yana da mata da yawa."
        ]
      },
      {
        "type": "verse",
        "number": 31,
        "content": [
          "Yana kuma da ƙwarƙwara wadda take Shekem, ita ma ta haifa masa ɗa wanda ya ba shi suna Abimelek."
        ]
      },
      {
        "type": "verse",
        "number": 32,
        "content": [
          "Gideyon ɗan Yowash ya rasu da kyakkyawan tsufa aka kuma binne shi a kabarin Yowash mahaifinsa a Ofra na mutanen Abiyezer."
        ]
      },
      {
        "type": "verse",
        "number": 33,
        "content": [
          "Ba a daɗe da rasuwar Gideyon ba, sai Isra’ila ta sāke shiga karuwanci suna bauta wa Ba’al. Suka kafa Ba’al-Berit yă zama musu allahnsu ba kuma"
        ]
      },
      {
        "type": "verse",
        "number": 34,
        "content": [
          "tuna da Ubangiji Allahnsu, wanda ya cece su daga hannuwan abokan gābansu a kowane gefe ba."
        ]
      },
      {
        "type": "verse",
        "number": 35,
        "content": [
          "Suka kāsa nuna alheri ga gidan Yerub-Ba’al (wato, Gideyon) saboda abubuwa masu alherin da ya yi musu."
        ]
      }
    ],
    "footnotes": []
  },
  "thisChapterLink": "/api/hau_bib/JDG/8.json",
  "thisChapterAudioLinks": {},
  "nextChapterApiLink": "/api/hau_bib/JDG/9.json",
  "nextChapterAudioLinks": {},
  "previousChapterApiLink": "/api/hau_bib/JDG/7.json",
  "previousChapterAudioLinks": {},
  "numberOfVerses": 35
}