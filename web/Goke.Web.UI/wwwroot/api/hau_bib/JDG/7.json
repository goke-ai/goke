{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "JDG",
    "translationId": "hau_bib",
    "name": "Mahukunta",
    "commonName": "Mahukunta",
    "title": "Mahukunta",
    "order": 7,
    "numberOfChapters": 21,
    "sha256": "3aa89e76404a60bff7b02ea49f94bc36a310b1ae8d64aafac3f19707b9f0b92e",
    "firstChapterApiLink": "/api/hau_bib/JDG/1.json",
    "lastChapterApiLink": "/api/hau_bib/JDG/21.json",
    "totalNumberOfVerses": 618
  },
  "chapter": {
    "number": 7,
    "content": [
      {
        "type": "heading",
        "content": [
          "Gideyon ya ci Midiyawa da yaƙi"
        ]
      },
      {
        "type": "verse",
        "number": 1,
        "content": [
          "Kashegari da sassafe, Yerub-Ba’al (wato, Gideyon) da dukan mutanensa suka kafa sansani a maɓulɓulan Harod. Sansanin Midiyawa kuma yana arewa da su a kwari kusa da tudu na More."
        ]
      },
      {
        "type": "verse",
        "number": 2,
        "content": [
          "Sai Ubangiji ya ce wa Gideyon, “Mutanen da kake da su sun yi mini yawa da zan ba da Midiyawa a hannunsu. Don kada Isra’ila tă yi mini fahariya cewa ƙarfinta ne ya cece su,"
        ]
      },
      {
        "type": "verse",
        "number": 3,
        "content": [
          "ka yi shela ga mutane yanzu cewa, ‘Duk wanda ya yi rawan jiki don tsoro, sai yă juya yă bar Dutsen Gileyad.’ ” Saboda haka mutum dubu ashirin da biyu suka koma, sai mutum dubu goma suka rage."
        ]
      },
      {
        "type": "verse",
        "number": 4,
        "content": [
          "Amma Ubangiji ya ce wa Gideyon, “Har yanzu mutanen sun yi yawa. Ka kai cikin ruwa, in kuma tankaɗe maka su a can. In na ce, ‘Wannan zai tafi da kai,’ to, zai tafi; amma in na ce, ‘Wannan ba zai tafi da kai ba,’ to, ba zai tafi ba.”"
        ]
      },
      {
        "type": "verse",
        "number": 5,
        "content": [
          "Saboda haka Gideyon ya kai mutanen cikin ruwa. A can Ubangiji ya ce masa, “Ka ware waɗanda suka tanɗi ruwa kamar kare daga waɗanda suka durƙusa suka sha ruwan.”"
        ]
      },
      {
        "type": "verse",
        "number": 6,
        "content": [
          "Mutum ɗari uku sun tanɗi ruwa, dukan sauran kuwa suka durƙusa suka sha ruwan."
        ]
      },
      {
        "type": "verse",
        "number": 7,
        "content": [
          "Sai Ubangiji ya ce wa Gideyon, “Da mutum ɗari uku ɗin nan da suka tanɗi ruwa, zan cece ka in kuma ba da Midiyawa a hannuwanku. Ka bar sauran mutane su tafi kowa zuwa wurinsa.”"
        ]
      },
      {
        "type": "verse",
        "number": 8,
        "content": [
          "Saboda haka Gideyon ya mai da sauran Isra’ilawa zuwa tentinsu amma ya riƙe mutum ɗari uku waɗanda suka karɓi guzuri da ƙahonin sauran. To, sansanin Midiyawa yana ƙasa da su a kwarin."
        ]
      },
      {
        "type": "verse",
        "number": 9,
        "content": [
          "A daren nan Ubangiji ya ce wa Gideyon, “Tashi ka tafi sansaninsu domin zan ba da su a hannuwanka."
        ]
      },
      {
        "type": "verse",
        "number": 10,
        "content": [
          "In kana tsoron fāɗa musu, sai ka tafi da bawanka Fura"
        ]
      },
      {
        "type": "verse",
        "number": 11,
        "content": [
          "ka kuma saurari abin da suke faɗi. Bayan haka za ka sami ƙarfin hali ka auka musu.” Saboda haka sai ya tafi tare da Fura bawansa zuwa sansanin."
        ]
      },
      {
        "type": "verse",
        "number": 12,
        "content": [
          "Midiyawa, Amalekawa da dukan sauran mutane gabashi suka yi sansani a kwari, kamar fāra. Raƙumansu kuma kamar yashi a bakin teku don sun wuce ƙirge."
        ]
      },
      {
        "type": "verse",
        "number": 13,
        "content": [
          "Gideyon ya iso daidai wani yana faɗa wa wani aboki mafarkinsa, yana cewa, “Na yi mafarki, na ga dunƙule burodin sha’ir ya fāɗo a tsakiyar sansanin Midiyawa. Ya bugi tentin da ƙarfin da ya sa tenti ta kife a ƙasa.”"
        ]
      },
      {
        "type": "verse",
        "number": 14,
        "content": [
          "Abokinsa ya ce, “Ai wannan ba wani abu ba ne fiye da takobin Gideyon ɗan Yowash, mutumin Isra’ila. Allah ya ba da Midiyawa da dukan sansani a hannuwansa.”"
        ]
      },
      {
        "type": "verse",
        "number": 15,
        "content": [
          "Da Gideyon ya ji mafarkin da fassararsa, sai ya yi wa Allah sujada. Ya koma sansanin Isra’ila ya yi kira da ƙarfi ya ce, “Ku tashi! Ubangiji ya ba da sansanin Midiyawa a hannuwanku.”"
        ]
      },
      {
        "type": "verse",
        "number": 16,
        "content": [
          "Ya raba mutum ɗari uku ɗin kashi uku, ya ba kowannensu ƙaho da tulu da acibalbal a ciki."
        ]
      },
      {
        "type": "verse",
        "number": 17,
        "content": [
          "Ya ce musu, “Ku dube ni, ku bi abin da na yi. Sa’ad da na kai sansanin, ku yi daidai abin da na yi."
        ]
      },
      {
        "type": "verse",
        "number": 18,
        "content": [
          "Sa’ad da ni da dukan waɗanda suke tare da ni muka busa ƙahoninmu, to, ko’ina a kewayen sansanin sai ku busa naku ku kuma yi ihu, ku ce, ‘Don Ubangiji da kuma domin Gideyon.’ ”"
        ]
      },
      {
        "type": "verse",
        "number": 19,
        "content": [
          "Gideyon da mutum ɗari da suke tare da shi suka kai sansanin da tsakar dare bayan an sauya matsara. Suka busa ƙahoninsu, suka farfashe tulunansu da suke hannuwansu."
        ]
      },
      {
        "type": "verse",
        "number": 20,
        "content": [
          "Ƙungiyoyi uku ɗin nan suka busa ƙahonin, suka fasa tuluna. Suka ɗauki acibalbal a hannuwansu na hagu da ƙahonin busawa a hannuwansu na dama, sai suka yi ihu, “Takobi don Ubangiji da kuma don Gideyon!”"
        ]
      },
      {
        "type": "verse",
        "number": 21,
        "content": [
          "Yayinda kowannensu ya tsaya a inda yake kewaye da sansanin, dukan Midiyawa suka fito da gudu, suna kuka yayinda suke gudu."
        ]
      },
      {
        "type": "verse",
        "number": 22,
        "content": [
          "Sa’ad da aka busa ƙahonin nan ɗari uku sai Ubangiji ya sa Midiyawa suka yi ta saran juna. Mayaƙan suka gudu zuwa Bet-Shitta wajen Zerera har zuwa yankin Abel-Mehola kusa da Tabbat."
        ]
      },
      {
        "type": "verse",
        "number": 23,
        "content": [
          "Aka kira dukan Isra’ilawa daga Naftali, Asher da dukan Manasse, suka kuwa fatattaki Midiyawa."
        ]
      },
      {
        "type": "verse",
        "number": 24,
        "content": [
          "Gideyon ya aiki manzanni zuwa dukan ƙasar tudu ta Efraim cewa, “Ku gangaro ku yaƙi Midiyawa ku ƙwace ruwan Urdun gaba da su har zuwa Bet-Bara.” Saboda haka aka kira dukan mutanen Efraim suka ƙwace ruwan Urdun har zuwa Bet-Bara."
        ]
      },
      {
        "type": "verse",
        "number": 25,
        "content": [
          "Suka kuma kama shugabannin biyu na Midiyawa, Oreb da Zeyib suka kashe Oreb a dutsen Oreb, Zeyib kuma a wurin matsin ruwa inabin Zeyib. Suka fatattaki Midiyawa suka kawo kawunan Oreb da Zeba wurin Gideyon, wanda yake kusa da Urdun."
        ]
      }
    ],
    "footnotes": []
  },
  "thisChapterLink": "/api/hau_bib/JDG/7.json",
  "thisChapterAudioLinks": {},
  "nextChapterApiLink": "/api/hau_bib/JDG/8.json",
  "nextChapterAudioLinks": {},
  "previousChapterApiLink": "/api/hau_bib/JDG/6.json",
  "previousChapterAudioLinks": {},
  "numberOfVerses": 25
}