{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "1CH",
    "translationId": "hau_bib",
    "name": "1 Tarihi",
    "commonName": "1 Tarihi",
    "title": "1 Tarihi",
    "order": 13,
    "numberOfChapters": 29,
    "sha256": "58728037d2d2596584c22f74f4237d051f05692ec18384a686c105a6b57df85c",
    "firstChapterApiLink": "/api/hau_bib/1CH/1.json",
    "lastChapterApiLink": "/api/hau_bib/1CH/29.json",
    "totalNumberOfVerses": 942
  },
  "chapter": {
    "number": 28,
    "content": [
      {
        "type": "heading",
        "content": [
          "Shirye-shiryen Dawuda don haikali"
        ]
      },
      {
        "type": "verse",
        "number": 1,
        "content": [
          "Dawuda ya sa aka kira dukan shugabannin Isra’ila su taru a Urushalima, shugabannin kabilu, manyan hafsoshin ɓangarorin hidimar sarki, manyan hafsoshin dubu-dubu da manyan hafsoshin ɗari-ɗari, da kuma shugabanni masu lura da dukan mallaka da dabbobin da suke na sarki da kuma ’ya’yansa maza, tare da fadawa, jarumawa da kuma dukan mayaƙa masu kwarjini."
        ]
      },
      {
        "type": "verse",
        "number": 2,
        "content": [
          "Sarki Dawuda ya miƙe tsaye ya ce, “Ku saurare ni, ’yan’uwana da kuma mutanena. Na yi niyya in gina gida a matsayin wurin hutu domin akwatin alkawarin Ubangiji, domin zatin Allahnmu, na kuma yi shiri don in gina shi."
        ]
      },
      {
        "type": "verse",
        "number": 3,
        "content": [
          "Amma Allah ya ce mini, ‘Ba za ka gina gida domin Sunana ba, saboda kai mayaƙi ne ka kuma zub da jini.’"
        ]
      },
      {
        "type": "verse",
        "number": 4,
        "content": [
          "“Duk da haka Ubangiji, Allah na Isra’ila, ya zaɓe ni daga dukan iyalina don in zama sarki bisa Isra’ila har abada. Ya zaɓi Yahuda a matsayin shugaba, kuma daga gidan Yahuda ya zaɓi iyalina, daga ’ya’yan mahaifina maza kuwa ya gamsu ya mai da ni sarki bisa dukan Isra’ila."
        ]
      },
      {
        "type": "verse",
        "number": 5,
        "content": [
          "Cikin dukan ’ya’yana maza, Ubangiji kuwa ya ba ni su da yawa, ya zaɓi ɗana Solomon yă zauna a kujerar mulkin Ubangiji a bisa Isra’ila."
        ]
      },
      {
        "type": "verse",
        "number": 6,
        "content": [
          "Ya ce mini, ‘Solomon ɗanka shi ne wanda zai gina gidana da filayen da suke kewaye da shi, gama na zaɓe shi yă zama ɗana, ni kuma zan zama mahaifinsa."
        ]
      },
      {
        "type": "verse",
        "number": 7,
        "content": [
          "Zan kafa mulkinsa har abada in bai kauce ga kiyaye umarnaina da dokokina ba, yadda ake yi a wannan lokaci.’"
        ]
      },
      {
        "type": "verse",
        "number": 8,
        "content": [
          "“Saboda haka yanzu ina umartanku a gaban dukan Isra’ila da na taron jama’ar Ubangiji, da kuma a kunnuwan Allahnmu. Ku yi hankali ku kiyaye dukan umarnan Ubangiji Allahnku don ku mallaki wannan kyakkyawar ƙasa ku kuma bar wa zuriyarku gādo har abada."
        ]
      },
      {
        "type": "verse",
        "number": 9,
        "content": [
          "“Kai kuma ɗana Solomon, ka san Allah na mahaifinka, ka kuma yi masa hidima da dukan zuciya da kuma yardar rai, gama Ubangiji yana binciken zuciya, yana kuma gane dukan aniyar tunani. In ka neme shi, za ka same shi; amma in ka yashe shi, zai ƙi ka har abada."
        ]
      },
      {
        "type": "verse",
        "number": 10,
        "content": [
          "Ka lura fa, gama Ubangiji ya zaɓe ka don ka gina haikali a matsayin wuri mai tsarki. Ka yi ƙarfin hali ka kuma yi aiki.”"
        ]
      },
      {
        "type": "verse",
        "number": 11,
        "content": [
          "Sa’an nan Dawuda ya ba ɗansa Solomon tsari domin shirayin haikalin, gine-ginensa, ɗakunan ajiyarsa, ɓangarorin bisansa, ɗakunan cikinsa da kuma wurin kafara."
        ]
      },
      {
        "type": "verse",
        "number": 12,
        "content": [
          "Ya ba shi tsarin dukan abin da Ruhu ya sa a zuciyarsa saboda filayen haikalin Ubangiji da ɗakunan kewaye, da ma’ajin haikalin Allah da kuma baitulmali na kayayyakin da aka keɓe."
        ]
      },
      {
        "type": "verse",
        "number": 13,
        "content": [
          "Ya ba shi tsari game ɓangarori na firistoci da Lawiyawa, da game dukan aikin hidima a cikin haikalin Ubangiji, da kuma game da dukan kayayyakin da za a yi amfani da su a hidima."
        ]
      },
      {
        "type": "verse",
        "number": 14,
        "content": [
          "Ya kimanta yawan zinariya don dukan kayayyakin zinariyar da za a yi amfani a kowane irin hidima, da yawan azurfa don dukan kayayyakin azurfan da za a yi amfani a kowace irin hidima."
        ]
      },
      {
        "type": "verse",
        "number": 15,
        "content": [
          "Da yawan zinariya don wurin ajiye fitilan fitilu da fitilunsu, da yawan zinariyan da za a yi amfani don kowace fitila da wurin ajiye fitilanta; da kuma yawan azurfa don kowane wurin ajiye fitila da fitilunsa bisa ga yadda za a yi amfani da kowane wurin ajiye fitila;"
        ]
      },
      {
        "type": "verse",
        "number": 16,
        "content": [
          "yawan zinariya don kowane tebur saboda burodi mai tsaki; da kuma yawan azurfa saboda teburin azurfa;"
        ]
      },
      {
        "type": "verse",
        "number": 17,
        "content": [
          "yawan zinariya zalla, don cokula masu yatsu, kwanonin yayyafawa ruwa da kuma tuluna; yawan zinariya don kowane kwanon zinariya; yawan azurfa don kowane kwanon azurfa;"
        ]
      },
      {
        "type": "verse",
        "number": 18,
        "content": [
          "da kuma yawan tacecciyar zinariya don bagaden turare. Ya kuma ba shi tsari don keken yaƙi, wato, kerubobin zinariyar da suka miƙe fikafikansu suka inuwantar da akwatin alkawarin Ubangiji."
        ]
      },
      {
        "type": "verse",
        "number": 19,
        "content": [
          "Dawuda ya ce, “Dukan wannan, ina da shi a rubuce daga hannun Ubangiji zuwa gare ni, ya kuma ba ni ganewa cikin dukan tsarin fasalin, filla-filla.”"
        ]
      },
      {
        "type": "verse",
        "number": 20,
        "content": [
          "Dawuda ya kuma ce wa Solomon ɗansa, “Ka yi ƙarfin hali, ka kuma yi aikin. Kada ka ji tsoro ko ka fid da zuciya, gama Ubangiji Allah, Allahna, yana tare da kai. Ba zai bari ka ji kunya ko yă yashe ka ba, sai an gama dukan aikin saboda hidimar haikalin Ubangiji."
        ]
      },
      {
        "type": "verse",
        "number": 21,
        "content": [
          "Sassan firistoci da na Lawiyawa suna a shirye domin dukan aiki a haikalin Allah, kuma kowane gwani mai niyya a kowace sana’a, zai taimake ka a cikin dukan aikin. Shugabanni da dukan mutane za su yi biyayya da kowane umarninka.”"
        ]
      }
    ],
    "footnotes": []
  },
  "thisChapterLink": "/api/hau_bib/1CH/28.json",
  "thisChapterAudioLinks": {},
  "nextChapterApiLink": "/api/hau_bib/1CH/29.json",
  "nextChapterAudioLinks": {},
  "previousChapterApiLink": "/api/hau_bib/1CH/27.json",
  "previousChapterAudioLinks": {},
  "numberOfVerses": 21
}