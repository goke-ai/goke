{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "EST",
    "translationId": "hau_bib",
    "name": "Esta",
    "commonName": "Esta",
    "title": "Esta",
    "order": 17,
    "numberOfChapters": 10,
    "sha256": "48229a1c709e315b0e1efc14fe51926dcdf67462c0de2ea7da177fb5215d66ae",
    "firstChapterApiLink": "/api/hau_bib/EST/1.json",
    "lastChapterApiLink": "/api/hau_bib/EST/10.json",
    "totalNumberOfVerses": 167
  },
  "chapter": {
    "number": 8,
    "content": [
      {
        "type": "heading",
        "content": [
          "Dokar sarki a madadin Yahudawa"
        ]
      },
      {
        "type": "verse",
        "number": 1,
        "content": [
          "A wannan rana, Sarki Zerzes ya ba wa Esta mallakar Haman, abokin gāban Yahudawa. Mordekai kuma ya zo gaban sarki, gama Esta ta faɗa yadda ta haɗa dangi da shi."
        ]
      },
      {
        "type": "verse",
        "number": 2,
        "content": [
          "Sarki ya cire zobensa na hatimi, wanda ya karɓo daga Haman ya ba Mordekai. Esta kuma ta naɗa shi a kan mallakar Haman."
        ]
      },
      {
        "type": "verse",
        "number": 3,
        "content": [
          "Esta ta sāke roƙon sarki, ta fāɗi a ƙafafunsa tana kuka. Ta roƙe shi yă kawo ƙarshen mugun shirin nan na Haman, mutumin Agag; wanda ya shirya a kan Yahudawa."
        ]
      },
      {
        "type": "verse",
        "number": 4,
        "content": [
          "Sai sarki ya miƙa wa Esta sandan sarauta na zinariya, ta kuwa tashi ta tsaya a gabansa."
        ]
      },
      {
        "type": "verse",
        "number": 5,
        "content": [
          "Ta ce, “In sarki ya yarda, in kuma na sami tagomashi daga gare shi, idan kuma ya gamshe shi yă yi abin da yake daidai, idan yana jin daɗina, bari a rubuta umarni a soke hukuncin saƙonin da Haman ɗan Hammedata, mutumin Agag, ya shirya ya kuma rubuta domin a hallaka Yahudawa a dukan lardunan sarki."
        ]
      },
      {
        "type": "verse",
        "number": 6,
        "content": [
          "Gama yaya zan jure da ganin masifa ta faɗa a kan mutanena? Yaya zan jure in ga an hallaka iyalina?”"
        ]
      },
      {
        "type": "verse",
        "number": 7,
        "content": [
          "Sarki Zerzes ya amsa wa Esta da Mordekai mutumin Yahuda, “Domin Haman ya kai wa Yahudawa hari, na ba da mallakarsa ga Esta, an kuma rataye shi a wurin rataye mai laifi."
        ]
      },
      {
        "type": "verse",
        "number": 8,
        "content": [
          "Yanzu ku rubuta wata doka, a sunan sarki, a madadin Yahudawa, yadda kuka ga ya fi kyau ku kuma hatimce ta da zoben hatimin sarki, gama babu takardar da aka rubuta da sunan sarki, aka kuma hatimce da zobensa da za a iya sokewa.”"
        ]
      },
      {
        "type": "verse",
        "number": 9,
        "content": [
          "Nan da nan aka kira magatakardun fada, a ranar ashirin da uku ga watan uku, wato, watan Siban. Suka rubuta dukan umarnan Mordekai ga Yahudawa, da kuma ga shugabanni, da gwamnoni, da hakiman larduna 127 tun daga Indiya har zuwa Kush. Aka rubuta waɗannan umarnan a rubutun kowane lardi, da kuma cikin harshen kowane mutane. Aka kuma rubuta ga Yahudawa a rubutunsu da harshensu."
        ]
      },
      {
        "type": "verse",
        "number": 10,
        "content": [
          "Mordekai ya yi rubutu da sunan Sarki Zerzes, ya hatimce saƙonin da zoben hatimin sarki, ya kuma aika da su ta hannun masu ’yan aika a kan dawakai, waɗanda sukan hau dawakai masu gudu sosai, da aka yi kiwonsu musamman saboda sarki."
        ]
      },
      {
        "type": "verse",
        "number": 11,
        "content": [
          "Dokar sarki ta ba wa Yahudawa a kowace birni izini su taru, su kuma kāre kansu, domin su hallaka, su kashe, su kuma hallaka kowace ƙungiyar mayaƙa, na kowace ƙasa, ko lardi, da wataƙila za su kai musu, da matansu, da yaransu hari; su kuma washe mallakar abokan gābansu."
        ]
      },
      {
        "type": "verse",
        "number": 12,
        "content": [
          "Ranar da aka shirya domin Yahudawa su yi wannan a dukan lardunan Sarki Zerzes, ita ce ranar goma sha uku ga watan goma sha biyu, wato, watan Adar."
        ]
      },
      {
        "type": "verse",
        "number": 13,
        "content": [
          "Za a ba da kofi na rubutacciyar dokar a matsayin ƙa’ida a kowane lardi, a kuma sanar wa mutanen kowace ƙasa, domin Yahudawa su zauna da shiri a ranar, domin su ɗau fansa a kan maƙiyansu."
        ]
      },
      {
        "type": "verse",
        "number": 14,
        "content": [
          "’Yan aikan, a kan dawakan fada, suka fita a guje, umarnin sarki yana iza su. Aka kuma ba da dokar a mazaunin masarauta wadda take Shusha."
        ]
      },
      {
        "type": "verse",
        "number": 15,
        "content": [
          "Mordekai kuwa ya fita a gaban sarki da rigunan sarauta, masu ruwan shuɗi, da fari, da babban kambi na zinariya, da alkyabba ta lilin mai ruwan shunayya. Aka yi sowa don murna a birnin Shusha."
        ]
      },
      {
        "type": "verse",
        "number": 16,
        "content": [
          "Ga Yahudawa kuwa, lokaci ne na murna da farin ciki, da jin daɗi da bangirma."
        ]
      },
      {
        "type": "verse",
        "number": 17,
        "content": [
          "A kowane lardi da kowace birni, ko’ina da dokar sarki ta kai, aka yi farin ciki a cikin Yahudawa, cike da bukukkuwa. Yawan mutane da waɗansu ƙasashe suka zama Yahudawa, don tsoron Yahudawa ya kama su."
        ]
      }
    ],
    "footnotes": []
  },
  "thisChapterLink": "/api/hau_bib/EST/8.json",
  "thisChapterAudioLinks": {},
  "nextChapterApiLink": "/api/hau_bib/EST/9.json",
  "nextChapterAudioLinks": {},
  "previousChapterApiLink": "/api/hau_bib/EST/7.json",
  "previousChapterAudioLinks": {},
  "numberOfVerses": 17
}