{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "JUD",
    "translationId": "hau_bib",
    "name": "Yahuda",
    "commonName": "Yahuda",
    "title": "Yahuda",
    "order": 65,
    "numberOfChapters": 1,
    "sha256": "384375e1089cf5f2d48ad9acbfad0d213babdc58de6f070b276b943a4a980f8f",
    "firstChapterApiLink": "/api/hau_bib/JUD/1.json",
    "lastChapterApiLink": "/api/hau_bib/JUD/1.json",
    "totalNumberOfVerses": 25
  },
  "chapter": {
    "number": 1,
    "content": [
      {
        "type": "verse",
        "number": 1,
        "content": [
          "Yahuda, bawan Yesu Kiristi, ɗan’uwan Yaƙub,",
          {
            "lineBreak": true
          },
          "Zuwa ga waɗanda aka kira, waɗanda Allah Uba yake ƙauna, waɗanda kuma Yesu Kiristi ya kiyaye."
        ]
      },
      {
        "type": "line_break"
      },
      {
        "type": "verse",
        "number": 2,
        "content": [
          "Jinƙai, salama da kuma ƙauna, su kasance tare da ku a yalwace."
        ]
      },
      {
        "type": "line_break"
      },
      {
        "type": "heading",
        "content": [
          "Zunubi da hallakar marasa tsoron Allah"
        ]
      },
      {
        "type": "verse",
        "number": 3,
        "content": [
          "Abokaina ƙaunatattu, ko da yake na yi marmari ƙwarai in rubuta muku game da ceton nan namu, sai na ga ya dace in rubuta, in gargaɗe ku ku tsaya da ƙarfi cikin bangaskiya wadda aka danƙa wa mutane masu tsarki na Allah sau ɗaya tak."
        ]
      },
      {
        "type": "verse",
        "number": 4,
        "content": [
          "Na faɗa haka ne domin waɗansu mutanen da aka rubuta hukuncinsu tun dā sun shiga cikinku a ɓoye. Su fa marasa tsoron Allah ne. Su ne waɗanda suka mai da alherin Allahnmu ya zama dalilin yin fasikanci, suna kuma mūsun Yesu Kiristi wanda shi ne Makaɗaici Mai Iko Duka da kuma Ubangijinmu."
        ]
      },
      {
        "type": "verse",
        "number": 5,
        "content": [
          "Ko da yake kun riga kun san duk wannan, ina so in tuna muku cewa Ubangiji ya ceci mutanensa daga Masar, duk da haka daga baya ya hallaka waɗanda ba su ba da gaskiya ba."
        ]
      },
      {
        "type": "verse",
        "number": 6,
        "content": [
          "Haka ma mala’ikun da ba su riƙe matsayinsu na iko ba, waɗanda suka bar ainihin mazauninsu, su ne ya tsare a duhu daure da dawwammamun sarƙoƙi don hukunci ta babbar Ranan nan."
        ]
      },
      {
        "type": "verse",
        "number": 7,
        "content": [
          "Haka ma Sodom da Gomorra da garuruwan da suke kewaye da su, waɗanda su ma suka ba da kansu ga fasikanci da muguwar sha’awar jiki, sun zama misalin waɗanda suke shan hukuncin madawwamiyar wuta."
        ]
      },
      {
        "type": "verse",
        "number": 8,
        "content": [
          "Haka yake da masu mafarke-mafarken nan, gama sun ƙazantar da jikunansu, suka ƙi bin masu mulki, suna ɓata sunan talikan sararin sama."
        ]
      },
      {
        "type": "verse",
        "number": 9,
        "content": [
          "Kai, ko Mika’ilu babban shugaban mala’iku ma, sa’ad da yake mūsu da Iblis game da gawar Musa, bai yi garajen ɗora masa laifi da baƙar magana ba, sai dai ya ce, “Ubangiji yă tsawata maka!”"
        ]
      },
      {
        "type": "verse",
        "number": 10,
        "content": [
          "Duk da haka mutanen nan suna maganar banza a kan kome da ba su gane ba; kuma abubuwan da suka fahimta bisa ga jiki, kamar dabbobi marasa hankali, waɗannan abubuwa ne suke hallaka su."
        ]
      },
      {
        "type": "verse",
        "number": 11,
        "content": [
          "Kaitonsu! Gama sun kama hanyar Kayinu; sun ruga a guje garin neman riba cikin kuskure kamar Bala’am; aka kuma hallaka su cikin tawayen Kora."
        ]
      },
      {
        "type": "verse",
        "number": 12,
        "content": [
          "Waɗannan mutane sun zama kamar ƙazanta a taronku na soyayya, suna ta ciye-ciye a cikinku, ba kunya ba tsoro. Su masu kiwo ne da suke ciyar da kansu kawai. Su kamar hadari ne da babu ruwa da iska take kori. Su kamar itatuwa ne, marasa ’ya’ya da rani, waɗanda aka tumɓuke, ko kamar itatuwan da aka tumɓuke suka kuma mutu ƙurmus."
        ]
      },
      {
        "type": "verse",
        "number": 13,
        "content": [
          "Su kamar raƙuman ruwan teku ne masu hauka, suna taƙama da tumbatsan kumfar kunyarsu. Su kamar taurari ne masu yawo barkatai, waɗanda aka ajiye mugun duhu saboda su har abada."
        ]
      },
      {
        "type": "verse",
        "number": 14,
        "content": [
          "Enok ma, wanda yake na bakwai daga Adamu, ya yi annabci game da waɗannan mutane cewa, “Duba, Ubangiji yana zuwa da dubu dubban tsarkakansa"
        ]
      },
      {
        "type": "verse",
        "number": 15,
        "content": [
          "don yă yi wa kowa shari’a, yă kuma hukunta duk marasa tsoron Allah game da dukan ayyukansu na rashin tsoron Allah da suka aikata ta hanyar rashin tsoron Allah, da kuma dukan baƙaƙen kalmomin da masu zunubi marasa tsoron Allah suka faɗa game da shi.”"
        ]
      },
      {
        "type": "verse",
        "number": 16,
        "content": [
          "Waɗannan mutane dai, gunaguni gare su, kullum ganin laifin waɗansu suke yi. Muguwar sha’awa ce kaɗai tunaninsu. Sun cika da banzar magana ta yabon kansu. Suna ruɗin mutane da zaƙin baki don samun ribar kansu."
        ]
      },
      {
        "type": "heading",
        "content": [
          "Kira don jimiri"
        ]
      },
      {
        "type": "verse",
        "number": 17,
        "content": [
          "Amma ku abokaina ƙaunatattu, ku tuna da abin da manzannin Ubangijinmu Yesu Kiristi suka faɗa a dā."
        ]
      },
      {
        "type": "verse",
        "number": 18,
        "content": [
          "Sun ce muku, “A kwanakin ƙarshe za a kasance da masu ba’a waɗanda za su bi sha’awace-sha’awacensu na rashin tsoron Allah.”"
        ]
      },
      {
        "type": "verse",
        "number": 19,
        "content": [
          "Waɗannan mutanen ne, suke kawo rabe-rabe, masu bin abin da jiki yake so, marasa Ruhu."
        ]
      },
      {
        "type": "verse",
        "number": 20,
        "content": [
          "Amma ku, abokaina ƙaunatattu, ku gina kanku cikin bangaskiyarku mafi tsarki, ku kuma yi addu’a cikin Ruhu Mai Tsarki."
        ]
      },
      {
        "type": "verse",
        "number": 21,
        "content": [
          "Ku zauna cikin ƙaunar Allah yayinda kuke jira jinƙan Ubangijinmu Yesu Kiristi don yă kawo ku ga rai madawwami."
        ]
      },
      {
        "type": "verse",
        "number": 22,
        "content": [
          "Ku ji tausayin waɗanda suke shakka;"
        ]
      },
      {
        "type": "verse",
        "number": 23,
        "content": [
          "ku cece waɗansu ta wurin fizge su daga wuta. Ga waɗansu kuma ku ji tausayinsu, amma tare da tsoro, har ma ku yi ƙyamar tufafin da suka ɓata da ayyukansu na jiki."
        ]
      },
      {
        "type": "line_break"
      },
      {
        "type": "heading",
        "content": [
          "Yabo"
        ]
      },
      {
        "type": "verse",
        "number": 24,
        "content": [
          "To, yabo yă tabbata a gare shi, shi wanda yake da iko yă tsare ku daga fāɗuwa, yă kuma miƙa ku marasa laifi a gaban ɗaukakarsa da matuƙar farin ciki."
        ]
      },
      {
        "type": "verse",
        "number": 25,
        "content": [
          "Gare shi kuma, shi da yake kaɗai Allah Mai Cetonmu, ta wurin Yesu Kiristi Ubangijinmu, bari ɗaukaka, daraja, iko da mulki, su tabbata a gare shi, tun farkon zamanai, yanzu, da har abada abadin! Amin."
        ]
      }
    ],
    "footnotes": []
  },
  "thisChapterLink": "/api/hau_bib/JUD/1.json",
  "thisChapterAudioLinks": {},
  "nextChapterApiLink": "/api/hau_bib/REV/1.json",
  "nextChapterAudioLinks": {},
  "previousChapterApiLink": "/api/hau_bib/3JN/1.json",
  "previousChapterAudioLinks": {},
  "numberOfVerses": 25
}