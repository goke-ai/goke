{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "NUM",
    "translationId": "hau_bib",
    "name": "Ƙidaya",
    "commonName": "Ƙidaya",
    "title": "Ƙidaya",
    "order": 4,
    "numberOfChapters": 36,
    "sha256": "8d094cebf9c84f53b88abc9f1222ff5db81caa11fe736bf4c8232542a6b30be0",
    "firstChapterApiLink": "/api/hau_bib/NUM/1.json",
    "lastChapterApiLink": "/api/hau_bib/NUM/36.json",
    "totalNumberOfVerses": 1288
  },
  "chapter": {
    "number": 35,
    "content": [
      {
        "type": "heading",
        "content": [
          "Garuruwan Lawiyawa"
        ]
      },
      {
        "type": "verse",
        "number": 1,
        "content": [
          "A filayen Mowab, wajen Urdun, ɗaura da Yeriko, Ubangiji ya yi magana da Musa ya ce,"
        ]
      },
      {
        "type": "verse",
        "number": 2,
        "content": [
          "“Ka umarci Isra’ilawa su ba wa Lawiyawa garuruwan da za su zauna a ciki daga cikin gādon da Isra’ilawa za su mallaka. A kuma ba su wurin kiwo kewaye da garuruwan."
        ]
      },
      {
        "type": "verse",
        "number": 3,
        "content": [
          "Sa’an nan za su kasance da garuruwan da za su zauna, su sami fili, da kuma za su yi kiwon garkensu na shanu da tumaki da kuma sauran dabbobinsu."
        ]
      },
      {
        "type": "verse",
        "number": 4,
        "content": [
          "“Wuraren kiwo a kewayen garuruwan da za a ba wa Lawiyawa, girmansu zai zama mai fāɗin kamu dubu ɗaya daga katangar garin."
        ]
      },
      {
        "type": "verse",
        "number": 5,
        "content": [
          "A bayan garin, ka auna kamu dubu biyu a wajen gabas, kamu dubu biyu a wajen yamma, kamu dubu biyu wajen kudu, da kuma kamu dubu uku wajen arewa, a bar garin a tsakiya. Za su kasance da wannan a matsayin wurin kiwo na garuruwan."
        ]
      },
      {
        "type": "heading",
        "content": [
          "Biranen mafaka"
        ]
      },
      {
        "type": "verse",
        "number": 6,
        "content": [
          "“A cikin biranen da za a ba Lawiyawa, shida daga cikin garuruwan za su zama biranen mafaka, inda wanda ya kashe mutum zai gudu yă je. Ban da wannan, a ba su waɗansu garuruwa arba’in da biyu."
        ]
      },
      {
        "type": "verse",
        "number": 7,
        "content": [
          "Duka-duka dai a ba Lawiyawa garuruwa arba’in da takwas, tare da wuraren kiwonsu."
        ]
      },
      {
        "type": "verse",
        "number": 8,
        "content": [
          "Garuruwan da za ku ba wa Lawiyawa daga ƙasar da Isra’ilawa suka mallaka, za a ba da su bisa girman gādon kowace kabila. Ka karɓi garuruwa masu yawa daga kabilar da take da garuruwa masu yawa, amma kaɗan daga kabilar da ba ta da garuruwa masu yawa.”"
        ]
      },
      {
        "type": "verse",
        "number": 9,
        "content": [
          "Sa’an nan Ubangiji ya ce wa Musa,"
        ]
      },
      {
        "type": "verse",
        "number": 10,
        "content": [
          "“Ka yi magana da Isra’ilawa, ka ce musu, ‘Sa’ad da kuka haye Urdun zuwa Kan’ana,"
        ]
      },
      {
        "type": "verse",
        "number": 11,
        "content": [
          "ku zaɓi waɗansu garuruwan da za su zama biranen mafakarku, inda wanda ya kashe mutum cikin kuskure zai iya gudu zuwa."
        ]
      },
      {
        "type": "verse",
        "number": 12,
        "content": [
          "Za su zama wuraren mafaka daga hannun mai bin hakki, don kada a kashe mai kisankai, tun ba a kai shi gaban shari’a, a gaban taron jama’a ba."
        ]
      },
      {
        "type": "verse",
        "number": 13,
        "content": [
          "Waɗannan garuruwa shida da aka bayar za su zama biranen mafakarku."
        ]
      },
      {
        "type": "verse",
        "number": 14,
        "content": [
          "A ba da uku a wannan gefe na Urdun, a kuma ba da uku a Kan’ana, su zama biranen mafaka."
        ]
      },
      {
        "type": "verse",
        "number": 15,
        "content": [
          "Waɗannan garuruwa shida za su zama wurin mafaka wa Isra’ilawa, baƙi da duk sauran mutanen da suke zama a cikinsu, saboda duk wanda ya kashe mutum cikin kuskure yă iya gudu zuwa."
        ]
      },
      {
        "type": "verse",
        "number": 16,
        "content": [
          "“ ‘In wani ya bugi wani da makami na ƙarfe har ya mutu, to, shi mai kisankai ne; sai a kashe mai kisankan nan."
        ]
      },
      {
        "type": "verse",
        "number": 17,
        "content": [
          "Ko kuwa in wani yana riƙe da dutsen da ya isa yă kashe mutum a hannunsa, ya kuma harbi wani da dutsen har ya mutu, to, shi mai kisankai ne, sai a kashe mai kisankan nan."
        ]
      },
      {
        "type": "verse",
        "number": 18,
        "content": [
          "Ko kuwa wani yana da makami na itace a hannunsa da ya isa yă kashe mutum, ya kuma bugi wani da shi har ya mutu, shi ma mai kisankai ne, sai a kashe mai kisankan nan."
        ]
      },
      {
        "type": "verse",
        "number": 19,
        "content": [
          "Sai mai bin hakkin jinin yă kashe mai kisankan, sa’ad da ya sadu da mai kisankan, sai yă kashe shi."
        ]
      },
      {
        "type": "verse",
        "number": 20,
        "content": [
          "In saboda ƙiyayya, mutum ya laɓe, ya soke wani, ko ya jefe shi da wani abu da gangan har ya mutu,"
        ]
      },
      {
        "type": "verse",
        "number": 21,
        "content": [
          "ko kuwa saboda ƙiyayya ya naushe shi har ya mutu, sai a kashe wannan mutumin da ya yi haka; shi mai kisankai ne. Sai mai bin hakkin jini yă kashe mai kisankan in ya same shi."
        ]
      },
      {
        "type": "verse",
        "number": 22,
        "content": [
          "“ ‘Amma in cikin tsautsayi ne ya soke shi, ba don ƙiyayya ba, ko kuma ya jefe shi, ba da gangan ba,"
        ]
      },
      {
        "type": "verse",
        "number": 23,
        "content": [
          "ko kuwa bai gan shi ba, ya jefa dutsen da zai kashe shi a kansa, ya kuwa mutu, to, da yake shi ba abokin gābansa ba ne, bai kuma yi nufi yă ji masa ba,"
        ]
      },
      {
        "type": "verse",
        "number": 24,
        "content": [
          "dole taro su yi hukunci tsakanin mai laifin, da mai bin hakkin jini bisa waɗannan ƙa’idodi."
        ]
      },
      {
        "type": "verse",
        "number": 25,
        "content": [
          "Dole taro su kāre wanda ake zargi da kisa, daga mai bin hakkin jini. Su mai da shi birnin mafaka inda ya gudu ya tafi. Dole yă kasance a can sai mutuwar babban firist, wanda aka shafe da mai mai tsarki."
        ]
      },
      {
        "type": "verse",
        "number": 26,
        "content": [
          "“ ‘Amma in wanda ake zargin ya kuskura ya fita, ya kai iyakar birnin mafaka wadda ya gudu ya je,"
        ]
      },
      {
        "type": "verse",
        "number": 27,
        "content": [
          "idan mai bin hakkin jinin ya same shi a bayan gari, mai bin hakkin jinin zai iya kashe mai kisankai ɗin ba tare da wani laifi ba."
        ]
      },
      {
        "type": "verse",
        "number": 28,
        "content": [
          "Dole wanda ake zargin, yă kasance a birninsa na mafaka sai bayan mutuwa babban firist; sai bayan mutuwar babban firist ne kawai zai iya komo ga mallakarsa."
        ]
      },
      {
        "type": "verse",
        "number": 29,
        "content": [
          "“ ‘Waɗannan su ne za su zama ƙa’idodin da za ku kasance da su, a dukan tsararraki masu zuwa."
        ]
      },
      {
        "type": "verse",
        "number": 30,
        "content": [
          "“ ‘Kowa da ya kashe wani, za a kashe shi a matsayin mai kisankai, bisa ga shaidar shaidu. Amma kada a kashe wani bisa ga shaidar mutum ɗaya."
        ]
      },
      {
        "type": "verse",
        "number": 31,
        "content": [
          "“ ‘Kada a karɓi fansa don ran wanda ya yi kisankai, wanda ya cancanci mutuwa. Lalle ne a kashe shi."
        ]
      },
      {
        "type": "verse",
        "number": 32,
        "content": [
          "“ ‘Kada a karɓi fansa saboda wanda ya tsere zuwa birnin mafaka don yă koma yă zauna gidansa tun babban firist bai rasu ba."
        ]
      },
      {
        "type": "verse",
        "number": 33,
        "content": [
          "“ ‘Kada ku ƙazantar da ƙasar da kuke zama a ciki. Zub da jini yakan ƙazantar da ƙasa, ba a kuma iya yin kafara saboda wannan ƙasa da aka zub da jini, sai dai ta wurin jinin mutumin da ya zub da jinin."
        ]
      },
      {
        "type": "verse",
        "number": 34,
        "content": [
          "Kada ku ƙazantar da ƙasar da kuke zama, wadda ni kuma nake zama a ciki, gama Ni Ubangiji, ina zama a cikin Isra’ilawa.’ ”"
        ]
      }
    ],
    "footnotes": []
  },
  "thisChapterLink": "/api/hau_bib/NUM/35.json",
  "thisChapterAudioLinks": {},
  "nextChapterApiLink": "/api/hau_bib/NUM/36.json",
  "nextChapterAudioLinks": {},
  "previousChapterApiLink": "/api/hau_bib/NUM/34.json",
  "previousChapterAudioLinks": {},
  "numberOfVerses": 34
}