{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "1SA",
    "translationId": "hau_bib",
    "name": "1 Sama’ila",
    "commonName": "1 Sama’ila",
    "title": "1 Sama’ila",
    "order": 9,
    "numberOfChapters": 31,
    "sha256": "75f2ff598a2003e40d51f8a93be9da310036c8b9f4b1bf74a6c6f609ab79fa43",
    "firstChapterApiLink": "/api/hau_bib/1SA/1.json",
    "lastChapterApiLink": "/api/hau_bib/1SA/31.json",
    "totalNumberOfVerses": 810
  },
  "chapter": {
    "number": 17,
    "content": [
      {
        "type": "heading",
        "content": [
          "Dawuda da Goliyat"
        ]
      },
      {
        "type": "verse",
        "number": 1,
        "content": [
          "To, fa, Filistiyawa suka tattara mayaƙansu suka haɗu a Soko cikin Yahuda domin yaƙi. Suka yi sansani a Efes-Dammim, tsakanin Soko da Azeka."
        ]
      },
      {
        "type": "verse",
        "number": 2,
        "content": [
          "Shawulu da Isra’ilawa suka taru suka yi sansani a Kwarin Ela suka ja dāgā don su yi yaƙi da Filistiyawa."
        ]
      },
      {
        "type": "verse",
        "number": 3,
        "content": [
          "Filistiyawa suka zauna a tudu guda, Isra’ilawa kuma suka zauna a ɗaya tudun. Kwari yana a tsakaninsu."
        ]
      },
      {
        "type": "verse",
        "number": 4,
        "content": [
          "Wani jarumin da ake kira Goliyat wanda ya fito daga Gat, ya fita daga sansanin Filistiyawa. Tsawonsa ya fi ƙafa tara."
        ]
      },
      {
        "type": "verse",
        "number": 5,
        "content": [
          "Ya sa hular kwanon da aka yi da tagulla, da rigar ƙarfe mai sulke, nauyin rigar ya kai shekel dubu biyar."
        ]
      },
      {
        "type": "verse",
        "number": 6,
        "content": [
          "A ƙafafunsa kuwa ya sa ƙarafar tagulla, rataye a bayansa kuma māshi ne na tagulla."
        ]
      },
      {
        "type": "verse",
        "number": 7,
        "content": [
          "Ƙotar kibiyarsa kuwa kamar sandar saƙar igiya take, ƙarfen kibiyar kuma nauyinsa ya kai shekel ɗari shida. Mai riƙe masa garkuwa yana tafe a gabansa."
        ]
      },
      {
        "type": "verse",
        "number": 8,
        "content": [
          "Goliyat ya tsaya ya tā da murya wa hafsoshin Isra’ila ya ce, “Me ya sa kuka fito kuna layi don yaƙi? Ni ba Bafilistin ba ne? Ku kuma ba bayin Shawulu ba ne? Ku zaɓi waninku yă zo nan."
        ]
      },
      {
        "type": "verse",
        "number": 9,
        "content": [
          "In zai iya yin faɗa har yă kashe ni, to, za mu zama bayinku. Amma in na fi ƙarfinsa na kashe shi, to, sai ku zama bayinmu, ku kuma yi mana bauta.”"
        ]
      },
      {
        "type": "verse",
        "number": 10,
        "content": [
          "Sai Bafilistin ya ce, “A wannan rana, na kalubalanci sojojin Isra’ila, ku ba ni mutum ɗaya mu yi faɗa.”"
        ]
      },
      {
        "type": "verse",
        "number": 11,
        "content": [
          "Da jin maganganun Bafilistin, sai Shawulu da dukan Isra’ila suka damu suka kuma ji tsoro."
        ]
      },
      {
        "type": "verse",
        "number": 12,
        "content": [
          "To, Dawuda dai ɗan wani mutumin Efratawa ne mai suna Yesse, shi mutumin Betlehem ne a cikin Yahudiya. Yesse yana da yara maza takwas, a zamanin Shawulu kuwa, Yesse ya riga ya tsufa."
        ]
      },
      {
        "type": "verse",
        "number": 13,
        "content": [
          "Manyan ’ya’yansa maza uku, sun bi Shawulu wajen yaƙi. Ɗansa na fari shi ne Eliyab, na biyu shi ne Abinadab, na uku kuwa shi ne Shamma."
        ]
      },
      {
        "type": "verse",
        "number": 14,
        "content": [
          "Dawuda shi ne ɗan autansu. Manyan ’yan mazan nan uku suka bi Shawulu."
        ]
      },
      {
        "type": "verse",
        "number": 15,
        "content": [
          "Amma Dawuda yakan tafi sansanin Shawulu lokaci-lokaci yă kuma koma Betlehem don yă yi kiwon tumakin mahaifinsa."
        ]
      },
      {
        "type": "verse",
        "number": 16,
        "content": [
          "Kwana arba’in cif, Bafilistin nan ya yi ta fitowa kowane safe da kuma kowace yamma."
        ]
      },
      {
        "type": "verse",
        "number": 17,
        "content": [
          "Yesse ya ce wa ɗansa Dawuda, “Ka ɗauki wannan gasasshen hatsi da waɗannan curin burodi goma, ka kai wa ’yan’uwanka a sansani da sauri."
        ]
      },
      {
        "type": "verse",
        "number": 18,
        "content": [
          "Ka haɗa da waɗannan cuku guda goma, ka kai wa komandan rundunarsu. Ka ga lafiyar ’yan’uwanka, ka kawo mini labari daga wurinsu."
        ]
      },
      {
        "type": "verse",
        "number": 19,
        "content": [
          "Suna tare da Shawulu da kuma dukan mutanen Isra’ila a Kwarin Ela, suna can suna yaƙi da Filistiyawa.”"
        ]
      },
      {
        "type": "verse",
        "number": 20,
        "content": [
          "Kashegari da sassafe, Dawuda ya tashi ya bar tumakinsa wa wani yă lura da su, sai ya ɗauki kayansa, ya kama hanya kamar yadda Yesse ya umarce shi. Ya isa sansanin daidai sa’ad da rundunar tana fitowa zuwa bakin dāgā, suna kirarin yaƙi."
        ]
      },
      {
        "type": "verse",
        "number": 21,
        "content": [
          "Isra’ila da Filistiyawa suka ja dāgā suna fuskantar junansu."
        ]
      },
      {
        "type": "verse",
        "number": 22,
        "content": [
          "Dawuda ya bar kayansa a wajen wani mai lura da kaya, sai ya ruga zuwa bakin dāgā yă gai da ’yan’uwansa."
        ]
      },
      {
        "type": "verse",
        "number": 23,
        "content": [
          "Da yana magana da su sai Goliyat, jarumin nan Bafilistin daga Gat ya fito daga rundunar Filistiyawa, ya tā da murya kamar yadda ya saba. Dawuda kuwa ya ji shi."
        ]
      },
      {
        "type": "verse",
        "number": 24,
        "content": [
          "Da Isra’ilawa suka ga mutumin, sai dukansu suka gudu saboda tsananin tsoro."
        ]
      },
      {
        "type": "verse",
        "number": 25,
        "content": [
          "Isra’ilawa suka yi ta cewa, “Kun ga yadda wannan mutum yana ta fitowa? Yana fitowa ne don yă kalubalanci Isra’ila. Sarki zai sāka wa mutumin da ya kashe wannan da dukiya mai yawa. Zai kuma ba shi ’yarsa yă aura, yă cire suna mahaifinsa daga biyan kuɗin haraji cikin Isra’ila.”"
        ]
      },
      {
        "type": "verse",
        "number": 26,
        "content": [
          "Dawuda ya tambayi mutanen da suke tsaye kusa da shi ya ce, “Me za a yi wa wanda ya kashe Bafilistin nan, ya kuma cire wannan kunya daga Isra’ila? Wane ne wannan bafilistin marar kaciya da yake kalubalantar rundunar yaƙi na Allah mai rai?”"
        ]
      },
      {
        "type": "verse",
        "number": 27,
        "content": [
          "Sai suka sāke gaya masa abin da suka faɗa cewa, “Ga abin da zai faru da wanda ya kashe shi.”"
        ]
      },
      {
        "type": "verse",
        "number": 28,
        "content": [
          "Da wansa Eliyab, ya ji yana magana da mutanen, sai ransa ya ɓace ƙwarai saboda fushi, sai ya ce wa Dawuda, “Me ka zo yi a nan? Wa kuma ka bar wa ’yan tumakin a jeji? Na san ka da taurinkai, da kuma mugun hali. Ka zo nan ne don ka yi kallon yaƙi kawai.”"
        ]
      },
      {
        "type": "verse",
        "number": 29,
        "content": [
          "Dawuda ya ce, “To, yanzu me na yi? Ba zan ma yi magana ba?”"
        ]
      },
      {
        "type": "verse",
        "number": 30,
        "content": [
          "Sai ya juya wajen wani kuma ya sāke kawo zancen, mutanen kuwa suka amsa masa kamar dā."
        ]
      },
      {
        "type": "verse",
        "number": 31,
        "content": [
          "Aka ji abin da Dawuda ya ce, aka kuwa gaya wa Shawulu, Shawulu kuma ya aika a kawo shi."
        ]
      },
      {
        "type": "verse",
        "number": 32,
        "content": [
          "Da Shawulu ya tambayi Dawuda, sai Dawuda ya ce masa, “Kada kowa yă damu saboda wannan Bafilistin. Bawanka zai je yă yi faɗa da shi.”"
        ]
      },
      {
        "type": "verse",
        "number": 33,
        "content": [
          "Shawulu ya ce, “Ba za ka iya yin faɗa da wannan Bafilistin ba, ya daɗe yana yaƙi, ya yi yaƙi tun yana saurayi. Ga shi kuwa kai ɗan yaro ne kawai.”"
        ]
      },
      {
        "type": "verse",
        "number": 34,
        "content": [
          "Amma Dawuda ya ce wa Shawulu, “Bawanka yana kiwon tumakin mahaifinsa. Sa’ad da zaki ko beyar ta zo ta kama tunkiya, ta tafi da ita."
        ]
      },
      {
        "type": "verse",
        "number": 35,
        "content": [
          "Nakan bi ta a baya in buga ta in kuma ƙwato tunkiyar daga bakinta. In kuma ta taso mini, nakan cafke ta a gashinta in buga ta in kashe."
        ]
      },
      {
        "type": "verse",
        "number": 36,
        "content": [
          "Bawanka ya kashe zaki da beyar, wannan Bafilistin marar kaciya zai zama kamar ɗaya daga cikinsu, domin ya rena rundunar Allah mai rai."
        ]
      },
      {
        "type": "verse",
        "number": 37,
        "content": [
          "Ubangiji wanda ya cece ni daga kumbar zaki da kuma kumbar beyar, zai cece ni daga hannun wannan Bafilistin.” Shawulu ya ce wa Dawuda, “Je ka, Ubangiji yă kasance tare da kai.”"
        ]
      },
      {
        "type": "verse",
        "number": 38,
        "content": [
          "Sai Shawulu ya kawo kayan yaƙinsa ya sa wa Dawuda. Ya sa masa hular kwanon da aka yi da tagulla a kansa, ya kuma sa masa rigar ƙarfensa."
        ]
      },
      {
        "type": "verse",
        "number": 39,
        "content": [
          "Dawuda ya ɗaura māshin Shawulu a sulken, ya yi ƙoƙari yă zaga, sai ya ji ba zai iya ba saboda bai saba ba. Ya cewa Shawulu, “Ba zan iya tafiya da waɗannan ba, domin ban saba ba.” Don haka ya tuɓe su."
        ]
      },
      {
        "type": "verse",
        "number": 40,
        "content": [
          "Sai ya ɗauki sandansa, ya zaɓi duwatsu guda biyar masu sulɓi daga cikin rafi, ya sa su a ’yar jakarsa ta makiyaya; ya kuma ɗauki majajjawarsa, ya tafi, yă fuskanci Bafilistin."
        ]
      },
      {
        "type": "verse",
        "number": 41,
        "content": [
          "Ana ciki haka, sai Bafilistin nan shi ma ya fita yana gusowa zuwa wurin Dawuda. Mai riƙe masa garkuwar yaƙi kuwa yana tafe a gabansa."
        ]
      },
      {
        "type": "verse",
        "number": 42,
        "content": [
          "Bafilistin ya dubi Dawuda daga sama har ƙasa, ya gan dai ɗan yaro ne kawai, kyakkyawa kuma mai ƙoshin lafiya, sai ya rena shi."
        ]
      },
      {
        "type": "verse",
        "number": 43,
        "content": [
          "Ya ce masa, “Kana tsammani ni kare ne da za ka zo mini da sanda?” Sai ya la’anci Dawuda da sunayen allolin Filistiyawa."
        ]
      },
      {
        "type": "verse",
        "number": 44,
        "content": [
          "Ya ce, “Zo nan, ni kuwa zan ba da naman jikinka ga tsuntsayen sama da namun jeji su ci.”"
        ]
      },
      {
        "type": "verse",
        "number": 45,
        "content": [
          "Dawuda ya ce wa Bafilistin, “Kana zuwa ka yaƙe ni da māshi da takobi da kere, amma ni ina zuwa in yaƙe ka a cikin sunan Ubangiji Maɗaukaki, Allah na rundunar Isra’ila, wanda ka rena."
        ]
      },
      {
        "type": "verse",
        "number": 46,
        "content": [
          "Yau nan, Ubangiji zai bashe ka a hannuna, zan kuwa kashe ka, in datse kanka. Yau, zan ba da gawawwakin rundunar Filistiyawa ga tsuntsayen sama da namun jeji, da haka duniya za tă sani lalle akwai Allah a cikin Isra’ila."
        ]
      },
      {
        "type": "verse",
        "number": 47,
        "content": [
          "Duk waɗanda suka taru a nan za su san cewa ba da māshi ko takobi ne Ubangiji yake ceto ba, gama yaƙin nan na Ubangiji ne, shi kuwa zai bashe ku duka a hannuwanmu.”"
        ]
      },
      {
        "type": "verse",
        "number": 48,
        "content": [
          "Yayinda Bafilistin yana matsowa kusa domin yă fāɗa wa Dawuda, sai Dawuda ya ruga a guje zuwa bakin dāgā don yă same shi."
        ]
      },
      {
        "type": "verse",
        "number": 49,
        "content": [
          "Ya sa hannu a jakarsa ya ɗauki dutse, ya sa cikin majajjawa ya wurga, dutsen kuwa ya bugi Bafilistin a goshi, dutsen ya shiga cikin goshinsa, sai Bafilistin ya fāɗi rubda ciki."
        ]
      },
      {
        "type": "verse",
        "number": 50,
        "content": [
          "Da majajjawa da dutse kawai Dawuda ya ci nasara a kan Bafilistin. Ya buge shi, ya kashe shi ba tare da takobi a hannunsa ba."
        ]
      },
      {
        "type": "verse",
        "number": 51,
        "content": [
          "Dawuda ya ruga ya tsaya a bisan Bafilistin, ya zare takobin Bafilistin daga kubensa, ya datse masa kai da shi. Da Filistiyawa suka ga jaruminsu ya mutu, sai suka juya suka gudu."
        ]
      },
      {
        "type": "verse",
        "number": 52,
        "content": [
          "Mutanen Isra’ila da na Yahuda suka rugo gaba da babbar murya, suka fafari Filistiyawa har zuwa mashigin Gat da kuma ƙofofin Ekron. Gawawwakin Filistiyawa suka bazu a hanyar Sha’arayim zuwa Gat da kuma Ekron."
        ]
      },
      {
        "type": "verse",
        "number": 53,
        "content": [
          "Da Isra’ilawa suka komo daga bin Filistiyawa sai suka washe sansanin Filistiyawa."
        ]
      },
      {
        "type": "verse",
        "number": 54,
        "content": [
          "Dawuda ya ɗauki kan Bafilistin zuwa Urushalima. Sai Dawuda ya ajiye kayan yaƙin Bafilistin a tentinsa."
        ]
      },
      {
        "type": "verse",
        "number": 55,
        "content": [
          "Yayinda Shawulu yake kallon Dawuda sa’ad da za shi yă yaƙi Bafilistin, sai ya tambayi Abner, komandan rundunarsa ya ce, “Abner, ɗan wane ne wannan saurayi?” Abner ya ce ran sarki yă daɗe, “Ban sani ba.”"
        ]
      },
      {
        "type": "verse",
        "number": 56,
        "content": [
          "Sarki ya ce, “Ka tambaya mini ko yaron wane ne wannan saurayi.”"
        ]
      },
      {
        "type": "verse",
        "number": 57,
        "content": [
          "Dawuda yana dawowa daga karkashe Filistiyawa ke nan, sai Abner ya kai shi gaban Shawulu, riƙe da kan Bafilistin."
        ]
      },
      {
        "type": "verse",
        "number": 58,
        "content": [
          "Sai Shawulu ya ce, “Kai ɗan wane ne, saurayi?” Dawuda ya ce, “Ni ɗan bawanka Yesse ne, na Betlehem.”"
        ]
      }
    ],
    "footnotes": []
  },
  "thisChapterLink": "/api/hau_bib/1SA/17.json",
  "thisChapterAudioLinks": {},
  "nextChapterApiLink": "/api/hau_bib/1SA/18.json",
  "nextChapterAudioLinks": {},
  "previousChapterApiLink": "/api/hau_bib/1SA/16.json",
  "previousChapterAudioLinks": {},
  "numberOfVerses": 58
}