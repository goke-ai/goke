{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "1SA",
    "translationId": "hau_bib",
    "name": "1 Sama’ila",
    "commonName": "1 Sama’ila",
    "title": "1 Sama’ila",
    "order": 9,
    "numberOfChapters": 31,
    "sha256": "75f2ff598a2003e40d51f8a93be9da310036c8b9f4b1bf74a6c6f609ab79fa43",
    "firstChapterApiLink": "/api/hau_bib/1SA/1.json",
    "lastChapterApiLink": "/api/hau_bib/1SA/31.json",
    "totalNumberOfVerses": 810
  },
  "chapter": {
    "number": 18,
    "content": [
      {
        "type": "heading",
        "content": [
          "Shawulu ya fara kishin Dawuda"
        ]
      },
      {
        "type": "verse",
        "number": 1,
        "content": [
          "Bayan da Dawuda ya gama magana da Shawulu, sai Yonatan ɗan Shawulu ya ji zuciyarsa tana son Dawuda sosai. Yonatan kuwa yana ƙaunar Dawuda kamar ransa."
        ]
      },
      {
        "type": "verse",
        "number": 2,
        "content": [
          "Tun daga wannan rana Shawulu ya zaunar da Dawuda tare da shi, bai bar shi ya koma gidan mahaifinsa ba."
        ]
      },
      {
        "type": "verse",
        "number": 3,
        "content": [
          "Yonatan kuma ya yi yarjejjeniya da Dawuda saboda yana ƙaunarsa kamar ransa."
        ]
      },
      {
        "type": "verse",
        "number": 4,
        "content": [
          "Yonatan ya tuɓe doguwar taguwarsa da ya sa, ya ba wa Dawuda, tare da sulkensa, har ma da māshi da kibiyarsa, da kuma bel nasa."
        ]
      },
      {
        "type": "verse",
        "number": 5,
        "content": [
          "Duk abin da Shawulu ya aiki Dawuda yă yi yakan yi shi cikin aminci, har Shawulu ya ba shi babban makami a rundunarsa. Wannan ya faranta wa dukan mutane zuciya har ma da ma’aikatan Shawulu."
        ]
      },
      {
        "type": "verse",
        "number": 6,
        "content": [
          "Yayinda mutane suke dawowa gida bayan da Dawuda ya kashe Bafilistin, mata suka fito daga dukan biranen Isra’ila don su sadu da Sarki Shawulu, suna waƙoƙi da raye-raye masu farin ciki, da ganguna da sarewa."
        ]
      },
      {
        "type": "verse",
        "number": 7,
        "content": [
          "Suna rawa suna cewa,",
          {
            "text": "“Shawulu ya kashe dubbansa,",
            "poem": 1
          },
          {
            "text": "Dawuda kuwa ya kashe dubun dubbai.”",
            "poem": 2
          }
        ]
      },
      {
        "type": "verse",
        "number": 8,
        "content": [
          "Shawulu kuwa ya ji fushi, wannan magana ba tă yi masa daɗi ba, ya yi tunani ya ce, “Suna yabon Dawuda cewa ya kashe dubun dubbai amma ni dubbai kawai. Me ya rage masa yanzu, in ba mulki ba?”"
        ]
      },
      {
        "type": "verse",
        "number": 9,
        "content": [
          "Tun daga wannan lokaci zuwa gaba, Shawulu ya dinga kishin Dawuda."
        ]
      },
      {
        "type": "verse",
        "number": 10,
        "content": [
          "Kashegari, mugun ruhu daga Allah ya fāɗo wa Shawulu da tsanani. Yana annabci a gidansa, Dawuda kuwa yana bugan molo kamar yadda ya saba. Shawulu yana riƙe da māshi a hannunsa."
        ]
      },
      {
        "type": "verse",
        "number": 11,
        "content": [
          "Da ƙarfi yana magana da kansa yana cewa, “Zan kafe Dawuda da bango.” Amma Dawuda ya bauɗe masa sau biyu."
        ]
      },
      {
        "type": "verse",
        "number": 12,
        "content": [
          "Shawulu ya ji tsoron Dawuda don Ubangiji yana tare da shi, amma Ubangiji ya riga ya bar Shawulu."
        ]
      },
      {
        "type": "verse",
        "number": 13,
        "content": [
          "Saboda haka Shawulu bai yarda Dawuda yă zauna tare da shi ba, amma ya maishe shi shugaban sojoji dubu. Dawuda kuwa ya riƙa bi da su yana kaiwa yana kuma da tare da su."
        ]
      },
      {
        "type": "heading",
        "content": [
          "Dawuda ya bi da runduna a yaƙe-yaƙensu"
        ]
      },
      {
        "type": "verse",
        "number": 14,
        "content": [
          "A kome da Dawuda ya yi yakan yi nasara gama Ubangiji yana tare da shi."
        ]
      },
      {
        "type": "verse",
        "number": 15,
        "content": [
          "Da Shawulu ya ga yadda yake cin nasara, sai ya ji tsoronsa."
        ]
      },
      {
        "type": "verse",
        "number": 16,
        "content": [
          "Amma dukan Isra’ila da Yahuda suka ƙaunaci Dawuda gama yana bin da su a yaƙe-yaƙensu."
        ]
      },
      {
        "type": "verse",
        "number": 17,
        "content": [
          "Shawulu ya ce wa Dawuda, “Ga diyata Merab zan ba ka ka aura, kai dai ka yi mini aiki da himma, ka kuma yi yaƙe-yaƙen Ubangiji.” Saboda Shawulu ya ce wa kansa, “Ba zan ɗaga hannuna a kansa ba, Filistiyawa ne za su yi wannan.”"
        ]
      },
      {
        "type": "verse",
        "number": 18,
        "content": [
          "Amma Dawuda ya ce wa Shawulu, “Wane ni, wa ya san iyayena ko kabilar iyayena a Isra’ila da zan zama surukin sarki?”"
        ]
      },
      {
        "type": "verse",
        "number": 19,
        "content": [
          "Da lokaci ya kai da Merab ’yar Shawulu za tă yi aure da Dawuda, sai aka aurar da ita wa Adriyel na Mehola."
        ]
      },
      {
        "type": "verse",
        "number": 20,
        "content": [
          "Mikal ’yar Shawulu kuwa tana ƙaunar Dawuda sosai. Da aka gaya wa Shawulu labarin, sai ya yi farin ciki, ya yi tunani ya ce,"
        ]
      },
      {
        "type": "verse",
        "number": 21,
        "content": [
          "“Zan ba shi ita tă zama masa tarko, da haka Filistiyawa za su same shi.” Shawulu ya ce wa Dawuda, “Yanzu kana da dama sau na biyu ka zama surukina.”"
        ]
      },
      {
        "type": "verse",
        "number": 22,
        "content": [
          "Sai Shawulu ya umarci ma’aikatansa cewa, “Ku yi magana da Dawuda asirce ku ce, ‘Duba, sarki yana farin ciki da kai, dukan ma’aikatansa kuma suna sonka, ka yarda ka zama surukinsa.’ ”"
        ]
      },
      {
        "type": "verse",
        "number": 23,
        "content": [
          "Suka sāke yi wa Dawuda wannan magana amma Dawuda ya ce, “Kuna tsammani abu mai sauƙi ne mutum yă zama surukin sarki? Ni talaka ne, kuma ba sananne ba.”"
        ]
      },
      {
        "type": "verse",
        "number": 24,
        "content": [
          "Da ma’aikatan Shawulu suka gaya masa abin da Dawuda ya faɗa."
        ]
      },
      {
        "type": "verse",
        "number": 25,
        "content": [
          "Sai Shawulu ya ce, “Ku gaya wa Dawuda, ‘Sarki ba ya bukatan kuɗin auren ’yarsa, sai dai loɓar Filistiyawa domin ramako a kan abokan gābansa.’ ” Shawulu yana shiri ne domin Dawuda yă fāɗa a hannun Filistiyawa."
        ]
      },
      {
        "type": "verse",
        "number": 26,
        "content": [
          "Da ma’aikatan suka gaya wa Dawuda waɗannan abubuwa, sai ya yi murna don zai zama surukin sarki. Amma kafin lokacin yă cika,"
        ]
      },
      {
        "type": "verse",
        "number": 27,
        "content": [
          "Dawuda da mutanensa suka fita suka kashe Filistiyawa ɗari biyu, suka kawo loɓar suka miƙa wa sarki, domin yă zama surukin sarki. Sai Shawulu ya ba da ’yarsa Mikal aure ga Dawuda."
        ]
      },
      {
        "type": "verse",
        "number": 28,
        "content": [
          "Da Shawulu ya gane Ubangiji yana tare da Dawuda, ’yarsa Mikal kuma tana ƙaunarsa,"
        ]
      },
      {
        "type": "verse",
        "number": 29,
        "content": [
          "sai Shawulu ya ƙara jin tsoron Dawuda har ya zama maƙiyinsa a dukan sauran rayuwarsa."
        ]
      },
      {
        "type": "verse",
        "number": 30,
        "content": [
          "Manyan sojojin Filistiyawa suka yi ta fita suna yaƙi da Isra’ilawa, amma kullum Dawuda yakan sami nasara fiye da sauran manyan sojojin Shawulu. Ta haka ya yi suna ƙwarai."
        ]
      }
    ],
    "footnotes": []
  },
  "thisChapterLink": "/api/hau_bib/1SA/18.json",
  "thisChapterAudioLinks": {},
  "nextChapterApiLink": "/api/hau_bib/1SA/19.json",
  "nextChapterAudioLinks": {},
  "previousChapterApiLink": "/api/hau_bib/1SA/17.json",
  "previousChapterAudioLinks": {},
  "numberOfVerses": 30
}