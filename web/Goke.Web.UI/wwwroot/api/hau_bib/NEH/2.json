{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "NEH",
    "translationId": "hau_bib",
    "name": "Nehemiya",
    "commonName": "Nehemiya",
    "title": "Nehemiya",
    "order": 16,
    "numberOfChapters": 13,
    "sha256": "dafc066e9ba5f50bcd181e6947aeb6561b6a16653f5b4ed9c7fafcb7fc0ce85e",
    "firstChapterApiLink": "/api/hau_bib/NEH/1.json",
    "lastChapterApiLink": "/api/hau_bib/NEH/13.json",
    "totalNumberOfVerses": 406
  },
  "chapter": {
    "number": 2,
    "content": [
      {
        "type": "heading",
        "content": [
          "Artazerzes ya aiki Nehemiya Urushalima"
        ]
      },
      {
        "type": "verse",
        "number": 1,
        "content": [
          "A watan Nisan a shekara ta ashirin ta mulkin Sarki Artazerzes, sa’ad aka kawo masa ruwan inabi, sai na karɓa na ba shi. Ban taɓa ɓata fuskata a gabansa ba, sai wannan karo."
        ]
      },
      {
        "type": "verse",
        "number": 2,
        "content": [
          "Saboda haka sarki ya tambaye ni ya ce, “Me ya sa fuskarka ta ɓaci, ga shi, ba ciwo kake ba? Ba abin da ya kawo wannan, in ba dai kana baƙin ciki ba.” Sai na ji tsoro ƙwarai,"
        ]
      },
      {
        "type": "verse",
        "number": 3,
        "content": [
          "na amsa na ce wa sarki, “Ran sarki yă daɗe! Me zai hana fuskata ta ɓaci, sa’ad da birnin da aka binne kakannina tana zaman kango, aka kuma rushe ƙofofinsa da wuta?”"
        ]
      },
      {
        "type": "verse",
        "number": 4,
        "content": [
          "Sai sarki ya ce mini, “Me kake so?” Sai na yi addu’a ga Allah na sama,"
        ]
      },
      {
        "type": "verse",
        "number": 5,
        "content": [
          "na kuwa ba wa sarki amsa, na ce, “In ya gamshi sarki, in kuma bawanka ya sami tagomashi a idonka, bari ka aike ni in tafi ƙasar Yahuda, birnin da aka binne kakannina, domin in sāke gina shi.”"
        ]
      },
      {
        "type": "verse",
        "number": 6,
        "content": [
          "Sai sarki, a lokacin sarauniya da tana zama kusa da shi, ya tambaye ni, ya ce, “Kwana nawa tafiyar za tă ɗauke ka, kuma yaushe za ka dawo?” Ya gamshi sarki ya aike ni; saboda haka na shirya lokaci."
        ]
      },
      {
        "type": "verse",
        "number": 7,
        "content": [
          "Na kuma ce masa, “In ya gamshi sarki, zai yi kyau in sami wasiƙu zuwa ga gwamnonin Kewayen Kogin Yuferites, domin su tanada kāriya har sai na isa Yahuda?"
        ]
      },
      {
        "type": "verse",
        "number": 8,
        "content": [
          "A kuma ba ni wasiƙa zuwa ga Asaf, sarkin daji, yă ba ni katako don yin ƙofofin kagara na kusa da fadar haikali da kuma don katangar birni, da na wurin da zan zauna?” Sarki kuwa ya ba ni abin da na roƙa, gama Allah yana tare da ni."
        ]
      },
      {
        "type": "verse",
        "number": 9,
        "content": [
          "Saboda haka na tafi wurin gwamnonin Kewayen Kogin Yuferites, na ba su wasiƙun sarki. Sarki kuma ya aika da hafsoshin mayaƙa da kuma mahayan dawakai tare da ni."
        ]
      },
      {
        "type": "verse",
        "number": 10,
        "content": [
          "Da Sanballat mutumin Horon da Tobiya wakilin ƙasar Ammon suka ji cewa wani ya zo domin yă ƙarfafa zaman lafiyar mutanen Isra’ila, sai suka damu ƙwarai."
        ]
      },
      {
        "type": "heading",
        "content": [
          "Nehemiya ya dudduba katangar Urushalima"
        ]
      },
      {
        "type": "verse",
        "number": 11,
        "content": [
          "Sai na je Urushalima, bayan na zauna a can na kwanaki uku,"
        ]
      },
      {
        "type": "verse",
        "number": 12,
        "content": [
          "sai na fita da dare tare da mutane kalila. Ban faɗa wa wani abin da Allahna ya sa a zuciyata in yi don Urushalima ba. Ba waɗansu dabbobi kuma tare da ni, sai dai dabbar da na hau."
        ]
      },
      {
        "type": "verse",
        "number": 13,
        "content": [
          "Da dare na fita ta Ƙofar Kwari wajen Rijiyar Dila",
          {
            "noteId": 1080
          },
          "da Ƙofar Juji, ina dudduba katangar Urushalima waɗanda aka rushe da kuma ƙofofinta waɗanda aka ƙone da wuta."
        ]
      },
      {
        "type": "verse",
        "number": 14,
        "content": [
          "Sa’an nan na ci gaba zuwa wajen Ƙofar Maɓuɓɓuga da kuma Tafkin Sarki, amma babu isashen wuri saboda abin da na hau yă bi;"
        ]
      },
      {
        "type": "verse",
        "number": 15,
        "content": [
          "saboda haka na haura ta kwarin da dad dare, ina dudduba katangar. A ƙarshe, na juya na sāke shiga ta Ƙofar Kwari."
        ]
      },
      {
        "type": "verse",
        "number": 16,
        "content": [
          "Shugabanni ba su san inda na tafi, ko abin da nake yi ba, domin ban riga na faɗa wa Yahudawa, ko firistoci, ko manyan gari, ko shugabanni, ko sauran waɗanda za su yi aiki, kome ba."
        ]
      },
      {
        "type": "verse",
        "number": 17,
        "content": [
          "Sai na ce musu, “Kun ga matsalar da muke ciki, yadda Urushalima ta zama kango, an kuma ƙone ƙofofinta da wuta. Ku zo mu sāke gina katangar Urushalima, ba za mu ƙara shan kunya ba.”"
        ]
      },
      {
        "type": "verse",
        "number": 18,
        "content": [
          "Na kuma faɗa musu game da yadda alherin Allahna yake tare da ni da kuma abin da sarki ya faɗa mini. Suka amsa, suka ce, “Mu tashi, mu kama gini.” Sai suka fara wannan aiki mai kyau."
        ]
      },
      {
        "type": "verse",
        "number": 19,
        "content": [
          "Amma sa’ad da Sanballat mutumin Horon da Tobiya wakilin ƙasar Ammon da kuma Geshem mutumin Arab suka ji game da wannan, sai suka yi mana ba’a suka kuma yi mana dariya. Suka ce, “Me kuke tsammani kuke yi? Kuna so ku yi wa sarki tawaye ne?”"
        ]
      },
      {
        "type": "verse",
        "number": 20,
        "content": [
          "Na amsa musu na ce, “Allah na sama zai ba mu nasara. Mu bayinsa za mu tashi mu fara gini, amma game da ku kam, ba ku da rabo cikin Urushalima, ba ku da wani hakki ko wani abin tunawa.”"
        ]
      }
    ],
    "footnotes": [
      {
        "noteId": 1080,
        "caller": "+",
        "text": "Ko kuwa Maciji ko Ɓaure",
        "reference": {
          "chapter": 2,
          "verse": 13
        }
      }
    ]
  },
  "thisChapterLink": "/api/hau_bib/NEH/2.json",
  "thisChapterAudioLinks": {},
  "nextChapterApiLink": "/api/hau_bib/NEH/3.json",
  "nextChapterAudioLinks": {},
  "previousChapterApiLink": "/api/hau_bib/NEH/1.json",
  "previousChapterAudioLinks": {},
  "numberOfVerses": 20
}