{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "EXO",
    "translationId": "hau_bib",
    "name": "Fitowa",
    "commonName": "Fitowa",
    "title": "Fitowa",
    "order": 2,
    "numberOfChapters": 40,
    "sha256": "c450efc678cfe72dae0897e19023fe905eee5f440782b40e4d111ff77fff846d",
    "firstChapterApiLink": "/api/hau_bib/EXO/1.json",
    "lastChapterApiLink": "/api/hau_bib/EXO/40.json",
    "totalNumberOfVerses": 1213
  },
  "chapter": {
    "number": 28,
    "content": [
      {
        "type": "heading",
        "content": [
          "Rigunan firistoci"
        ]
      },
      {
        "type": "verse",
        "number": 1,
        "content": [
          "“Ka sa a kawo maka Haruna ɗan’uwanka, tare da ’ya’yansa Nadab da Abihu, Eleyazar da Itamar daga cikin Isra’ilawa, domin su yi mini hidima a matsayin firistoci."
        ]
      },
      {
        "type": "verse",
        "number": 2,
        "content": [
          "Ka yi tufafi masu tsarki domin ɗan’uwanka Haruna, domin a girmama, a kuma ɗaukaka shi."
        ]
      },
      {
        "type": "verse",
        "number": 3,
        "content": [
          "Ka faɗa wa dukan gwanayen da na ba su hikima a irin abubuwan nan, cewa su yi tufafi saboda Haruna, don a tsarkakewarsa, domin yă yi mini hidima a matsayin firist."
        ]
      },
      {
        "type": "verse",
        "number": 4,
        "content": [
          "Waɗannan su ne tufafin da za su ɗinka, ƙyallen maƙalawa a ƙirji, da efod, da taguwa, da doguwar riga, da rawani, da abin ɗamara. Za su yi wa ɗan’uwanka, Haruna da ’ya’yansa, waɗannan tsarkaka tufafi, don su zama firistoci masu yi mini hidima."
        ]
      },
      {
        "type": "verse",
        "number": 5,
        "content": [
          "Ka sa su yi amfani da zinariya, da zare mai ruwan shuɗi da shunayya da ja, da kuma lallausan lilin."
        ]
      },
      {
        "type": "heading",
        "content": [
          "Efod"
        ]
      },
      {
        "type": "verse",
        "number": 6,
        "content": [
          "“Ka yi efod da zinariya, da shuɗi, da shunayya, da jan zare, da kuma lallausan lilin, aikin gwani mai sana’a."
        ]
      },
      {
        "type": "verse",
        "number": 7,
        "content": [
          "Za a yi fele biyu, gaba da baya, sa’an nan a haɗa, a ɗinka a mahaɗinsu a kafaɗa."
        ]
      },
      {
        "type": "verse",
        "number": 8,
        "content": [
          "Za a yi mata abin ɗamara da irin kayan da aka yi efod da shi, wato, da zinariya, da shuɗi, da shunayya, da mulufi, da lallausan zaren lilin."
        ]
      },
      {
        "type": "verse",
        "number": 9,
        "content": [
          "“Ka ɗauki duwatsu biyu masu daraja, ka rubuta sunayen ’ya’yan Isra’ila a kai"
        ]
      },
      {
        "type": "verse",
        "number": 10,
        "content": [
          "bisa ga haihuwarsu, sunaye shida a kan dutse ɗaya, saura shida kuma a kan ɗaya dutsen."
        ]
      },
      {
        "type": "verse",
        "number": 11,
        "content": [
          "A rubuta sunayen ’ya’yan Isra’ila a kan duwatsu biyun, yadda mai yin aiki da dutse mai daraja yakan zāna hatimi. Sa’an nan a sa kowane dutse a cikin tsaiko na zinariya"
        ]
      },
      {
        "type": "verse",
        "number": 12,
        "content": [
          "a ɗaura su a kan ƙyallen kafaɗa efod a matsayin duwatsun tuni ga ’ya’yan Isra’ila. Haruna ne zai ɗauki sunayen a kafaɗarsa don tuni a gaban Ubangiji."
        ]
      },
      {
        "type": "verse",
        "number": 13,
        "content": [
          "Ka yi tsaiko na zinariya"
        ]
      },
      {
        "type": "verse",
        "number": 14,
        "content": [
          "da tuƙaƙƙun sarƙoƙi biyu kamar igiya, na zinariya zalla, ka kuma ɗaura wa tsaikunan nan biyu tuƙaƙƙun sarƙoƙi."
        ]
      },
      {
        "type": "heading",
        "content": [
          "Ƙyallen maƙalawa a ƙirji"
        ]
      },
      {
        "type": "verse",
        "number": 15,
        "content": [
          "“Ka shirya ƙyallen da za a manna a ƙirji don neman nufin Allah. Sai a saƙa shi da gwaninta kamar yadda aka saƙa efod ɗin. A saƙa shi da zinariya, da shuɗi, da shunayya, da mulufi, da lallausan zaren lilin."
        ]
      },
      {
        "type": "verse",
        "number": 16,
        "content": [
          "Zai zama murabba’i, tsawonsa kamu ɗaya, fāɗinsa kuma kamu ɗaya, a naɗe shi biyu."
        ]
      },
      {
        "type": "verse",
        "number": 17,
        "content": [
          "Sa’an nan ka yi jeri huɗu na duwatsu masu daraja a kansa. A jeri na fari, a sa yakutu, da tofaz, da zumurrudu."
        ]
      },
      {
        "type": "verse",
        "number": 18,
        "content": [
          "A jeri na biyu, a sa turkuwoyis, da saffaya, da emeral."
        ]
      },
      {
        "type": "verse",
        "number": 19,
        "content": [
          "A jeri na uku, a sa yakin, da idon mage da ametis."
        ]
      },
      {
        "type": "verse",
        "number": 20,
        "content": [
          "A jeri na huɗu, a sa kirisolit, da onis, da yasfa. Ka sa su a tsaiko na zinariya."
        ]
      },
      {
        "type": "verse",
        "number": 21,
        "content": [
          "A bisa duwatsun nan goma sha biyu, sai a zāna sunayen ’ya’yan Isra’ila bisa ga kabilansu goma sha biyu. Za a zāna sunayen kamar hatimi."
        ]
      },
      {
        "type": "verse",
        "number": 22,
        "content": [
          "“Ka yi wa ƙyallen maƙalawa a ƙirjin tuƙaƙƙun sarƙoƙin zinariya zalla."
        ]
      },
      {
        "type": "verse",
        "number": 23,
        "content": [
          "Ka yi zobe biyu na zinariya saboda ƙyallen maƙalawa a ƙirjin, ka kuma ɗaura su a kusurwoyin ƙyallen maƙalawa a ƙirji."
        ]
      },
      {
        "type": "verse",
        "number": 24,
        "content": [
          "Ka ɗaura sarƙoƙin zinariyan nan biyu a zoban a kusurwan ƙyallen maƙalawa a ƙirji."
        ]
      },
      {
        "type": "verse",
        "number": 25,
        "content": [
          "Ka kuma sa sauran bakunan sarƙoƙin nan biyu a kan tsaikon nan biyu, kana haɗa su da ƙyallen kafaɗa na efod a gaba."
        ]
      },
      {
        "type": "verse",
        "number": 26,
        "content": [
          "Ka yi zobai biyu na zinariya ka ɗaura su ga sauran kusurwoyi ƙyallen maƙalawa a ƙirji, a gefen ciki kusa da efod."
        ]
      },
      {
        "type": "verse",
        "number": 27,
        "content": [
          "Ka ƙara zobai biyu, ka kuma ɗaura su a bakin ƙyallen da ya sauka daga kafaɗa ta gaban efod, kusa da mahaɗin ƙyallaye biyu a bisa ɗamara na efod."
        ]
      },
      {
        "type": "verse",
        "number": 28,
        "content": [
          "Za a ɗaura zoban ƙyallen maƙalawa a ƙirji a zoban efod da shuɗiyar igiya, domin ƙyallen maƙalawa a ƙirji yă zauna a bisa abin ɗamarar efod, don kada yă kunce."
        ]
      },
      {
        "type": "verse",
        "number": 29,
        "content": [
          "“Duk sa’ad da Haruna zai shiga Wuri Mai Tsarki, zai shiga riƙe da sunayen ’ya’yan Isra’ila a zuciyarsa a kan ƙyallen maƙalawa a ƙirji na neman nufin Allah, domin yă zama abin tunawa a gaban Ubangiji."
        ]
      },
      {
        "type": "verse",
        "number": 30,
        "content": [
          "Ka kuma sa Urim da Tummim a ƙyallen maƙalawa a ƙirji, don su kasance a zuciyar Haruna, a duk sa’ad da zai shiga gaban Ubangiji. Haka kuwa kullum Haruna zai riƙa kai koke-koken Isra’ilawa a gaban Ubangiji."
        ]
      },
      {
        "type": "heading",
        "content": [
          "Sauran rigunan firistoci"
        ]
      },
      {
        "type": "verse",
        "number": 31,
        "content": [
          "“Ka yi taguwar efod da shuɗi duka,"
        ]
      },
      {
        "type": "verse",
        "number": 32,
        "content": [
          "ka yanke wuya a tsakiyarta don sawa. A kuma naɗe wuyan rigar yă yi kauri domin kada yă yage."
        ]
      },
      {
        "type": "verse",
        "number": 33,
        "content": [
          "Za a yi wa bakin rigar ado da fasalin ’ya’yan rumman masu launin shuɗi, da shunayya, da mulufi. A sa ƙararrawa ta zinariya a tsakankaninsu."
        ]
      },
      {
        "type": "verse",
        "number": 34,
        "content": [
          "Za ka jera su bi da bi, wato, ’ya’yan rumman na biye da ƙararrawar zinariya kewaye da bakin rigar."
        ]
      },
      {
        "type": "verse",
        "number": 35,
        "content": [
          "Dole Haruna yă sa shi sa’ad da yake hidima. Za a ji ƙarar ƙararrawar sa’ad da zai shiga Wuri Mai Tsarki a gaban Ubangiji, da sa’ad da ya fita, don kada yă mutu."
        ]
      },
      {
        "type": "verse",
        "number": 36,
        "content": [
          "“Ka yi allo na zinariya zalla, ka kuma yi rubutu a kansa kamar na hatimi, haka, Mai tsarki ga Ubangiji."
        ]
      },
      {
        "type": "verse",
        "number": 37,
        "content": [
          "Ka ɗaura shi da igiyar ruwa bula domin a haɗa shi da rawani; zai kasance a gaban rawanin."
        ]
      },
      {
        "type": "verse",
        "number": 38,
        "content": [
          "Zai kasance a goshin Haruna, ta haka zai ɗauki kurakuran da ya yiwu Isra’ilawa sun yi cikin miƙa baye-bayensu masu tsarki. Zai kasance a goshin Haruna kullayaumin, domin su zama abin karɓa ga Ubangiji."
        ]
      },
      {
        "type": "verse",
        "number": 39,
        "content": [
          "“Ka saƙa doguwar riga da lallausan lilin ka kuma yi hula da lallausan zaren lilin, ka kuma saƙa abin ɗamara mai ado."
        ]
      },
      {
        "type": "verse",
        "number": 40,
        "content": [
          "“Ka saƙa doguwar riga, abin ɗamara da kuma huluna domin ’ya’yan Haruna, don yă ba su girma da ɗaukaka."
        ]
      },
      {
        "type": "verse",
        "number": 41,
        "content": [
          "Bayan ka sa waɗannan riguna wa ɗan’uwanka Haruna da ’ya’yansa, ka shafe su da mai, ka kuma naɗa su. Ka keɓe su domin su yi mini hidima a matsayin firistoci."
        ]
      },
      {
        "type": "verse",
        "number": 42,
        "content": [
          "“Ka yi ’yan wandunan ciki na lilin don su rufe tsiraicinsu, tsayinsu zai kama daga kwankwaso zuwa cinya."
        ]
      },
      {
        "type": "verse",
        "number": 43,
        "content": [
          "Dole Haruna da ’ya’yansa su sa su sa’ad da za su shiga Tentin Sujada, ko sa’ad da suka kusace bagade domin hidima a Wuri Mai Tsarki, don kada su yi laifi, su kuma mutu. “Wannan za tă zama dawwammamiyar farilla wa Haruna da zuriyarsa har abada."
        ]
      }
    ],
    "footnotes": []
  },
  "thisChapterLink": "/api/hau_bib/EXO/28.json",
  "thisChapterAudioLinks": {},
  "nextChapterApiLink": "/api/hau_bib/EXO/29.json",
  "nextChapterAudioLinks": {},
  "previousChapterApiLink": "/api/hau_bib/EXO/27.json",
  "previousChapterAudioLinks": {},
  "numberOfVerses": 43
}