{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "1KI",
    "translationId": "hau_bib",
    "name": "1 Sarakuna",
    "commonName": "1 Sarakuna",
    "title": "1 Sarakuna",
    "order": 11,
    "numberOfChapters": 22,
    "sha256": "4385b2be3fb1f554024b0264c18b828bbfbbf1ec9ae5a692926d34781c42b202",
    "firstChapterApiLink": "/api/hau_bib/1KI/1.json",
    "lastChapterApiLink": "/api/hau_bib/1KI/22.json",
    "totalNumberOfVerses": 816
  },
  "chapter": {
    "number": 3,
    "content": [
      {
        "type": "heading",
        "content": [
          "Solomon ya nemi hikima"
        ]
      },
      {
        "type": "verse",
        "number": 1,
        "content": [
          "Solomon ya haɗa kai da Fir’auna sarkin Masar, ya kuwa auri ’yarsa. Ya kawo ta cikin Birnin Dawuda kafin yă gama ginin fadarsa, da haikalin Ubangiji, da kuma katanga kewaye da Urushalima."
        ]
      },
      {
        "type": "verse",
        "number": 2,
        "content": [
          "A lokacin dai mutane suna miƙa hadaya a wurare a bisa tuddai, domin ba a riga an gina haikali saboda Sunan Ubangiji ba."
        ]
      },
      {
        "type": "verse",
        "number": 3,
        "content": [
          "Solomon ya ƙaunaci Ubangiji ta wurin yin tafiya bisa ga farillan mahaifinsa Dawuda, sai dai ya miƙa hadayu, ya kuma ƙone turare a wuraren nan na bisa tuddai."
        ]
      },
      {
        "type": "verse",
        "number": 4,
        "content": [
          "Sai sarki Solomon ya tafi Gibeyon don yă miƙa hadayu, gama a can ne wuri mafi muhimmanci na sujada. Solomon kuwa ya miƙa hadayun ƙonawa guda dubu a kan wannan bagade."
        ]
      },
      {
        "type": "verse",
        "number": 5,
        "content": [
          "A Gibeyon, Ubangiji ya bayyana ga Solomon da dare a mafarki, Allah ya ce, “Ka roƙi abin da kake so in ba ka.”"
        ]
      },
      {
        "type": "verse",
        "number": 6,
        "content": [
          "Solomon ya amsa ya ce, “Ka nuna alheri mai girma ga bawanka, mahaifina Dawuda domin ya yi aminci gare ka da adalci, ya kuma kasance da zuciya mai gaskiya. Ka ci gaba da wannan alheri mai girma gare shi, ka ba shi ɗa don yă zauna a kujerar sarautarsa a wannan rana."
        ]
      },
      {
        "type": "verse",
        "number": 7,
        "content": [
          "“Yanzu, ya Ubangiji Allahna, ka sa bawanka a wurin mahaifina Dawuda. Amma ni ɗan yaro ne kawai, ban kuma san yadda zan yi ayyukana ba."
        ]
      },
      {
        "type": "verse",
        "number": 8,
        "content": [
          "Bawanka yana nan a cikin mutanen da ka zaɓa, mutane masu girma, waɗanda suka wuce ƙirge, ko a lissafta."
        ]
      },
      {
        "type": "verse",
        "number": 9,
        "content": [
          "Saboda haka ka ba bawanka zuciyar ganewa, don yă shugabanci mutanenka, yă kuma iya rarrabe tsakanin abin da yake daidai da abin da ba daidai ba. Gama wa zai iya shugabance wannan mutanenka masu girma haka?”"
        ]
      },
      {
        "type": "verse",
        "number": 10,
        "content": [
          "Sai Ubangiji ya ji daɗi cewa Solomon ya roƙa wannan."
        ]
      },
      {
        "type": "verse",
        "number": 11,
        "content": [
          "Saboda haka Allah ya ce masa, “Da yake ka nemi wannan ne, ba ka kuwa nemi tsawon rai ko arziki wa kanka ba, ba ka kuma nemi mutuwar abokan gābanka ba, amma ka nemi ganewa a aikata gaskiya,"
        ]
      },
      {
        "type": "verse",
        "number": 12,
        "content": [
          "zan yi abin da ka roƙa. Zan ba ka zuciya mai hikima da ta ganewa, har yă zama ba a taɓa samun wani kamar ka ba, ba kuwa za a taɓa samunsa ba."
        ]
      },
      {
        "type": "verse",
        "number": 13,
        "content": [
          "Ban da haka ma, zan ba ka abin da ba ka nema ba; arziki da girma, don a rayuwarka ba za ka kasance da wani kamar ka ba a cikin sarakuna."
        ]
      },
      {
        "type": "verse",
        "number": 14,
        "content": [
          "In kuma ka yi tafiya a hanyoyina, ka kuma yi biyayya da farillaina da umarnaina kamar yadda Dawuda mahaifinka ya yi, zan ba ka tsawon rai.”"
        ]
      },
      {
        "type": "verse",
        "number": 15,
        "content": [
          "Sai Solomon ya farka, ya gane ashe mafarki ne. Ya koma Urushalima, ya tsaya a gaban akwatin alkawarin Ubangiji ya miƙa hadayun ƙonawa da hadayun salama. Sa’an nan ya shirya wa fadawansa biki."
        ]
      },
      {
        "type": "heading",
        "content": [
          "Shari’a mai hikima"
        ]
      },
      {
        "type": "verse",
        "number": 16,
        "content": [
          "To, ana nan sai waɗansu karuwai biyu suka zo wurin sarki, suka tsaya a gabansa."
        ]
      },
      {
        "type": "verse",
        "number": 17,
        "content": [
          "Sai ɗaya ta ce, “Ranka yă daɗe, wannan mata da ni muna zama a gida ɗaya. Na haifi jariri yayinda take can tare da ni."
        ]
      },
      {
        "type": "verse",
        "number": 18,
        "content": [
          "Kwana uku bayan haihuwar jaririna, wannan mata ma ta haifi jariri. Mu dai kaɗai ne; babu wani a gidan sai mu biyu."
        ]
      },
      {
        "type": "verse",
        "number": 19,
        "content": [
          "“Da dare ɗan wannan matan ya mutu domin ta kwanta a kansa."
        ]
      },
      {
        "type": "verse",
        "number": 20,
        "content": [
          "Saboda haka ta tashi da tsakar dare ta ɗauki ɗana daga gefena yayinda baiwarka take barci. Sai ta sa shi kusa da ƙirjinta, ta kuma sa mataccen ɗanta kusa da ƙirjina."
        ]
      },
      {
        "type": "verse",
        "number": 21,
        "content": [
          "Kashegari, da na farka don in shayar da ɗana, sai na tarar ya mutu! Amma sa’ad da na dube shi da kyau da safe, sai na ga ashe ba ɗan da na haifa ba ne.”"
        ]
      },
      {
        "type": "verse",
        "number": 22,
        "content": [
          "Amma ɗaya matar ta ce, “A’a! Mai rai ɗin ne ɗana; mataccen naki ne.” Amma ta farin ta nace, “A’a! Mataccen ne naki; mai ran ne nawa.” A haka suka yi ta gardama a gaban sarki."
        ]
      },
      {
        "type": "verse",
        "number": 23,
        "content": [
          "Sarki ya ce, “Wannan ta ce, ‘Ɗana ne a raye, naki ne matacce,’ yayinda ɗayan tana cewa, ‘A’a! Ɗanki ne mataccen, nawa ne a raye.’ ”"
        ]
      },
      {
        "type": "verse",
        "number": 24,
        "content": [
          "Sai sarki ya ce, “Kawo mini takobi.” Sai aka kawo takobi wa sarki."
        ]
      },
      {
        "type": "verse",
        "number": 25,
        "content": [
          "Ya ba da umarni ya ce, “Yanka yaron nan mai rai, gida biyu, kowacce ta ɗauki rabi.”"
        ]
      },
      {
        "type": "verse",
        "number": 26,
        "content": [
          "Ainihin mamar ɗan da yake a raye ta cika da tausayi saboda ɗanta, sai ta ce wa sarki, “Ina roƙonka, ranka yă daɗe, kada ka kashe yaron! Ka ba ta kawai!” Amma ɗayan matar ta ce, “Kada a ba kowa daga cikinmu ɗan da rai, a ci gaba a raba shi!”"
        ]
      },
      {
        "type": "verse",
        "number": 27,
        "content": [
          "Sai sarki ya zartar da hukuncinsa ya ce, “A ba da jariri mai ran ga mata ta fari. Kada a kashe shi; ita ce ainihin mahaifiyarsa.”"
        ]
      },
      {
        "type": "verse",
        "number": 28,
        "content": [
          "Sa’ad da dukan Isra’ila suka ji hukuncin da sarki ya zartar, suka girmama sarki sosai, domin sun gane cewa Allah ya ba shi hikimar yin shari’ar adalci."
        ]
      }
    ],
    "footnotes": []
  },
  "thisChapterLink": "/api/hau_bib/1KI/3.json",
  "thisChapterAudioLinks": {},
  "nextChapterApiLink": "/api/hau_bib/1KI/4.json",
  "nextChapterAudioLinks": {},
  "previousChapterApiLink": "/api/hau_bib/1KI/2.json",
  "previousChapterAudioLinks": {},
  "numberOfVerses": 28
}