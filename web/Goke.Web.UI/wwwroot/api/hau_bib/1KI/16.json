{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "1KI",
    "translationId": "hau_bib",
    "name": "1 Sarakuna",
    "commonName": "1 Sarakuna",
    "title": "1 Sarakuna",
    "order": 11,
    "numberOfChapters": 22,
    "sha256": "4385b2be3fb1f554024b0264c18b828bbfbbf1ec9ae5a692926d34781c42b202",
    "firstChapterApiLink": "/api/hau_bib/1KI/1.json",
    "lastChapterApiLink": "/api/hau_bib/1KI/22.json",
    "totalNumberOfVerses": 816
  },
  "chapter": {
    "number": 16,
    "content": [
      {
        "type": "verse",
        "number": 1,
        "content": [
          "Sai maganar Ubangiji ta zo wa Yehu ɗan Hanani game da Ba’asha,"
        ]
      },
      {
        "type": "verse",
        "number": 2,
        "content": [
          "“Na ɗaga ka daga ƙura na mai da kai shugaban mutanena Isra’ila, amma ka yi tafiya a hanyoyin Yerobowam, ka kuma sa mutanena Isra’ila suka yi zunubi, ka tsokane ni na yi fushi ta wurin zunubansu."
        ]
      },
      {
        "type": "verse",
        "number": 3,
        "content": [
          "Saboda haka ina gab da cinye Ba’asha da gidansa, zan kuma mai da gidanka kamar na Yerobowam ɗan Nebat."
        ]
      },
      {
        "type": "verse",
        "number": 4,
        "content": [
          "Karnuka za su cinye waɗanda suke na Ba’asha da suka mutu a birni, tsuntsaye kuma za su cinye waɗanda suka mutu a jeji.”"
        ]
      },
      {
        "type": "verse",
        "number": 5,
        "content": [
          "Game da sauran ayyukan mulkin Ba’asha, abin da ya yi, da kuma nasarorinsa, an rubuta su cikin littafin tarihin sarakunan Isra’ila."
        ]
      },
      {
        "type": "verse",
        "number": 6,
        "content": [
          "Ba’asha ya huta tare da kakanninsa, aka kuma binne shi a Tirza. Sai Ela ɗansa ya gāje shi a matsayin sarki."
        ]
      },
      {
        "type": "verse",
        "number": 7,
        "content": [
          "Ban da haka, maganar Ubangiji ta zo ta wurin annabi Yehu ɗan Hanani wa Ba’asha da gidansa, saboda dukan muguntar da ya aikata a gaban Ubangiji, ya tsokane shi yă yi fushi ta wurin abubuwan da ya yi, da kuma zama kamar gidan Yerobowam, da kuma domin ya hallaka gidan Yerobowam."
        ]
      },
      {
        "type": "heading",
        "content": [
          "Ela sarkin Isra’ila"
        ]
      },
      {
        "type": "verse",
        "number": 8,
        "content": [
          "A shekara ta ashirin da shida ta Asa sarkin Yahuda, Ela ɗan Ba’asha ya zama sarkin Isra’ila, ya kuma yi mulki a Tirza shekaru biyu."
        ]
      },
      {
        "type": "verse",
        "number": 9,
        "content": [
          "Zimri, ɗaya daga cikin shugabanni, wanda ya shugabanci rabin kekunan yaƙin Ela, ya yi maƙarƙashiya a kansa. Ela yana a Tirza a lokacin, ya bugu a gidan Arza, sarkin fada a Tirza."
        ]
      },
      {
        "type": "verse",
        "number": 10,
        "content": [
          "Zimri ya shiga, ya buge shi ya kashe a shekara ta ashirin da bakwai na Asa sarkin Yahuda. Sa’an nan ya gāje shi a matsayin sarki."
        ]
      },
      {
        "type": "verse",
        "number": 11,
        "content": [
          "Nan da nan sai ya fara mulki ya kuwa zauna a kujerar sarauta, ya kashe dukan iyalin Ba’asha. Bai bar namiji guda ɗaya ba, ko dangi, ko aboki."
        ]
      },
      {
        "type": "verse",
        "number": 12,
        "content": [
          "Ta haka Zimri ya hallaka dukan iyalin Ba’asha, bisa ga maganar da Ubangiji ya yi game da Ba’asha ta wurin annabi Yehu."
        ]
      },
      {
        "type": "verse",
        "number": 13,
        "content": [
          "Wannan ya faru saboda dukan zunuban Ba’asha da waɗanda ɗansa Ela ya yi, da ya sa Isra’ila suka yi, har suka tsokane Ubangiji, Allah na Isra’ila, yă yi fushi ta wurin gumakansu marasa amfani."
        ]
      },
      {
        "type": "verse",
        "number": 14,
        "content": [
          "Game da sauran ayyukan mulkin Ela, da dukan abin da ya yi, duk a rubuce suke a cikin littafin tarihin sarakunan Isra’ila."
        ]
      },
      {
        "type": "heading",
        "content": [
          "Zimri sarkin Isra’ila"
        ]
      },
      {
        "type": "verse",
        "number": 15,
        "content": [
          "A shekara ta ashirin da bakwai na Asa sarkin Yahuda, Zimri ya yi mulki a Tirza kwana bakwai. Mayaƙa suka yi sansani kusa da Gibbeton, wani garin Filistiyawa."
        ]
      },
      {
        "type": "verse",
        "number": 16,
        "content": [
          "Sa’ad da Isra’ilawa a cikin sansani suka ji cewa Zimri ya yi maƙarƙashiya a kan sarki, ya kuma kashe shi, sai suka yi shela, suka naɗa Omri, shugaban mayaƙa ya zama sarki a bisa Isra’ila, a wannan rana a cikin sansani."
        ]
      },
      {
        "type": "verse",
        "number": 17,
        "content": [
          "Sai Omri da dukan Isra’ilawa suka janye daga Gibbeton, suka yi wa Tirza kwanto."
        ]
      },
      {
        "type": "verse",
        "number": 18,
        "content": [
          "Da Zimri ya ga cewa an kame birnin, sai ya je ya shiga hasumiya fadan sarki ya sa wa fadan wuta wutar kuwa ta ƙone shi ya mutu."
        ]
      },
      {
        "type": "verse",
        "number": 19,
        "content": [
          "Wannan ya faru saboda zunuban da ya yi, ya yi mugunta a gaban Ubangiji ya kuma yi tafiya a hanyoyin Yerobowam da kuma cikin zunubin da Yerobowam ya yi da ya sa Isra’ila suka yi."
        ]
      },
      {
        "type": "verse",
        "number": 20,
        "content": [
          "Game da sauran ayyukan mulkin Zimri, da tawayen da ya yi, duk a rubuce suke a cikin littafin tarihin sarakunan Isra’ila."
        ]
      },
      {
        "type": "heading",
        "content": [
          "Omri sarkin Isra’ila"
        ]
      },
      {
        "type": "verse",
        "number": 21,
        "content": [
          "Sai mutanen Isra’ila suka rabu kashi biyu; rabi guda sun goyi bayan Tibni ɗan Ginat yă zama sarki, ɗayan rabin kuma sun goyi bayan Omri."
        ]
      },
      {
        "type": "verse",
        "number": 22,
        "content": [
          "Amma mabiyan Omri suka nuna sun fi na Tibni ɗan Ginat ƙarfi. Sai Tibni ya mutu, Omri kuwa ya zama sarki."
        ]
      },
      {
        "type": "verse",
        "number": 23,
        "content": [
          "A shekara ta talatin da ɗaya na Asa sarkin Yahuda, Omri ya zama sarkin Isra’ila, ya kuma yi mulki shekara goma sha biyu, shekaru shida a Tirza."
        ]
      },
      {
        "type": "verse",
        "number": 24,
        "content": [
          "Ya saya tudun Samariya daga Shemer, a bakin talentin biyu na azurfa, ya kuma gina birni a kan tudun, ya kira shi Samariya, bayan Shemer, sunan mai tudun a dā."
        ]
      },
      {
        "type": "verse",
        "number": 25,
        "content": [
          "Amma Omri ya yi mugunta a gaban Ubangiji, ya kuma yi zunubi fiye da dukan waɗanda suka kasance kafin shi."
        ]
      },
      {
        "type": "verse",
        "number": 26,
        "content": [
          "Ya yi tafiya a dukan hanyoyin Yerobowam ɗan Nebat da kuma cikin zunubinsa wanda ya sa Isra’ila suka yi, har suka tsokane Ubangiji, Allah na Isra’ila yă yi fushi ta wurin gumakansu marasa amfani."
        ]
      },
      {
        "type": "verse",
        "number": 27,
        "content": [
          "Game da sauran ayyukan mulkin Omri, abin da ya yi, da kuma abubuwan da ya yi, duk a rubuce suke a cikin littafin tarihin sarakunan Isra’ila."
        ]
      },
      {
        "type": "verse",
        "number": 28,
        "content": [
          "Omri ya huta tare da kakanninsa, aka kuma binne shi a Samariya. Sai Ahab ya gāje shi a matsayin sarki."
        ]
      },
      {
        "type": "heading",
        "content": [
          "Ahab ya zama sarkin Isra’ila"
        ]
      },
      {
        "type": "verse",
        "number": 29,
        "content": [
          "A shekara ta talatin da takwas ta Asa sarkin Yahuda, Ahab ɗan Omri ya zama sarkin Isra’ila, ya kuma yi mulki a Samariya a kan Isra’ila, shekara ashirin da biyu."
        ]
      },
      {
        "type": "verse",
        "number": 30,
        "content": [
          "Ahab ɗan Omri ya yi mugunta sosai a gaban Ubangiji fiye da wani daga cikin waɗanda suka riga shi."
        ]
      },
      {
        "type": "verse",
        "number": 31,
        "content": [
          "Bai zama masa wani abu mai wuya ba, yă yi zunuban Yerobowam ɗan Nebat, har ma ya auri Yezebel ’yar Etba’al sarkin Sidoniyawa, ya kuma fara bauta wa Ba’al, ya yi masa sujada."
        ]
      },
      {
        "type": "verse",
        "number": 32,
        "content": [
          "Ya kafa bagade domin Ba’al a haikalin Ba’al da ya gina a Samariya."
        ]
      },
      {
        "type": "verse",
        "number": 33,
        "content": [
          "Ahab ya gina ginshiƙin Ashera, ya kuma aikata abubuwa masu yawa don yă tsokane Ubangiji, Allah na Isra’ila yă yi fushi fiye da dukan sarakunan Isra’ila da suka riga shi."
        ]
      },
      {
        "type": "verse",
        "number": 34,
        "content": [
          "A lokaci Ahab ne, Hiyel mutumin Betel ya sāke gina Yeriko. Ya kafa tushensa a bakin ran ɗan farinsa Abiram, ya kuma kafa ƙofofinsa a bakin ran autansa Segub, bisa ga maganar Ubangiji da ya yi ta wurin Yoshuwa ɗan Nun."
        ]
      }
    ],
    "footnotes": []
  },
  "thisChapterLink": "/api/hau_bib/1KI/16.json",
  "thisChapterAudioLinks": {},
  "nextChapterApiLink": "/api/hau_bib/1KI/17.json",
  "nextChapterAudioLinks": {},
  "previousChapterApiLink": "/api/hau_bib/1KI/15.json",
  "previousChapterAudioLinks": {},
  "numberOfVerses": 34
}