{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "2SA",
    "translationId": "hau_bib",
    "name": "2 Sama’ila",
    "commonName": "2 Sama’ila",
    "title": "2 Sama’ila",
    "order": 10,
    "numberOfChapters": 24,
    "sha256": "094c0a4c75258964f97310ad1c3a93005b75f8099d41b869a6999c86ba22e70f",
    "firstChapterApiLink": "/api/hau_bib/2SA/1.json",
    "lastChapterApiLink": "/api/hau_bib/2SA/24.json",
    "totalNumberOfVerses": 695
  },
  "chapter": {
    "number": 3,
    "content": [
      {
        "type": "verse",
        "number": 1,
        "content": [
          "Aka daɗe ana yaƙi tsakanin gidan Shawulu da gidan Dawuda. Dawuda kuwa ya yi ta ƙara ƙarfi, yayinda gidan Shawulu ya yi ta raguwa a ƙarfi."
        ]
      },
      {
        "type": "line_break"
      },
      {
        "type": "verse",
        "number": 2,
        "content": [
          "An haifa wa Dawuda ’ya’ya maza a Hebron.",
          {
            "lineBreak": true
          },
          "Ɗansa na fari shi ne Amnon, ɗan Ahinowam mutuniyar Yezireyel;"
        ]
      },
      {
        "type": "verse",
        "number": 3,
        "content": [
          "na biyu shi ne Kileyab, ɗan Abigiyel gwauruwar Nabal mutumin Karmel; na uku shi ne Absalom, ɗan Ma’aka ’yar Talmai sarkin Geshur;"
        ]
      },
      {
        "type": "verse",
        "number": 4,
        "content": [
          "na huɗu shi ne Adoniya, ɗan Haggit; na biyar shi ne Shefatiya, ɗan Abital;"
        ]
      },
      {
        "type": "verse",
        "number": 5,
        "content": [
          "na shida kuma shi ne Itireyam, ɗan Egla matar Dawuda.",
          {
            "lineBreak": true
          },
          "An haifi waɗannan wa Dawuda a Hebron."
        ]
      },
      {
        "type": "heading",
        "content": [
          "Abner ya koma ɓangaren Dawuda"
        ]
      },
      {
        "type": "verse",
        "number": 6,
        "content": [
          "Sa’ad da ake yaƙi tsakanin gidan Shawulu da gidan Dawuda, sai Abner ya yi ta ƙarfafa matsayinsa a gidan Shawulu."
        ]
      },
      {
        "type": "verse",
        "number": 7,
        "content": [
          "To, Shawulu yana da ƙwarƙwarar da ake kira Rizfa, ’yar Aiya. Sai Ish-Boshet ya ce wa Abner, “Don me kake kwana da ƙwarƙwarar mahaifina?”"
        ]
      },
      {
        "type": "verse",
        "number": 8,
        "content": [
          "Abner ya husata saboda abin da Ish-Boshet ya ce, sai ya ce, “Kana tsammani ni mai cin amana ne? Kana zato ni mai goyon bayan Yahuda ne? Tun farko na nuna aminci ga gidan babanka Shawulu, da ’yan’uwansa, da abokansa! Ban kuwa ba da kai a hannun Dawuda ba. Ga shi yanzu a kan mace za ka ga laifina?"
        ]
      },
      {
        "type": "verse",
        "number": 9,
        "content": [
          "Allah yă yi wa Abner hukunci mai tsanani, in ban goyi bayan Dawuda ya sami abin da Ubangiji ya yi masa alkawari da rantsuwa ba."
        ]
      },
      {
        "type": "verse",
        "number": 10,
        "content": [
          "Zan kuma mayar wa Dawuda sarautar gidan Shawulu, in kafa kursiyin Dawuda a kan Isra’ila, da kan Yahuda tun daga Dan har zuwa Beyersheba.”"
        ]
      },
      {
        "type": "verse",
        "number": 11,
        "content": [
          "Ish-Boshet bai ƙara yin karambanin ce wa Abner kome ba, gama yana tsoronsa."
        ]
      },
      {
        "type": "verse",
        "number": 12,
        "content": [
          "Sai Abner ya aiki manzanni a madadinsa wurin Dawuda su ce masa, “Ƙasar ta wane ne? Ka yi yarjejjeniya da ni, zan kuwa taimake ka, in juye dukan Isra’ila zuwa ɓangarenka.”"
        ]
      },
      {
        "type": "verse",
        "number": 13,
        "content": [
          "Dawuda ya ce, “Da kyau, zan yi yarjejjeniya da kai, amma fa ina bukata abu guda daga gare ka, kada ka zo gabana in ba tare da matata Mikal, ’yar Shawulu ba.”"
        ]
      },
      {
        "type": "verse",
        "number": 14,
        "content": [
          "Sai Dawuda ya aiki manzanni zuwa wurin Ish-Boshet ɗan Shawulu cewa, “Ka ba ni matata Mikal wadda na biya sadakinta da loɓa ɗari na Filistiyawa.”"
        ]
      },
      {
        "type": "verse",
        "number": 15,
        "content": [
          "Sai Ish-Boshet ya ba da umarni, aka kuwa ɗauke ta daga gidan mijinta Faltiyel ɗan Layish."
        ]
      },
      {
        "type": "verse",
        "number": 16,
        "content": [
          "Amma mijin ya raka ta, yana tafe yana kuka, ya bi ta har Bahurim. Sai Abner ya ce masa, “Koma gida!” Sai ya koma."
        ]
      },
      {
        "type": "verse",
        "number": 17,
        "content": [
          "Abner ya tattauna da dattawan Isra’ila ya ce, “An daɗe kuna nema ku naɗa Dawuda sarkinku."
        ]
      },
      {
        "type": "verse",
        "number": 18,
        "content": [
          "To, yanzu sai ku yi haka! Gama Ubangiji ya yi wa Dawuda alkawari ya ce, ‘Ta wurin bawana Dawuda zan ceci mutanena Isra’ila daga hannun Filistiyawa, da kuma hannun dukan abokan gābansu.’ ”"
        ]
      },
      {
        "type": "verse",
        "number": 19,
        "content": [
          "Abner kuma ya yi magana da mutane Benyamin da kansa. Sa’an nan ya tafi Hebron yă gaya wa Dawuda ko mene ne Isra’ila da kuma dukan gidan Benyamin suke so su yi."
        ]
      },
      {
        "type": "verse",
        "number": 20,
        "content": [
          "Sa’ad da Abner wanda yake tare da mutane ashirin suka zo wurin Dawuda a Hebron, Dawuda ya shirya masa liyafa tare da mutanensa."
        ]
      },
      {
        "type": "verse",
        "number": 21,
        "content": [
          "Sai Abner ya ce wa Dawuda, “Bari in tafi nan da nan in tattara dukan Isra’ila wa ranka yă daɗe, sarki, saboda su yi alkawari da kai, ka kuma ka yi mulki bisa dukansu yadda ranka yake so.” Saboda haka Dawuda ya sallami Abner, ya kuwa tafi lafiya."
        ]
      },
      {
        "type": "heading",
        "content": [
          "Yowab ya kashe Abner"
        ]
      },
      {
        "type": "verse",
        "number": 22,
        "content": [
          "Ba a jima ba sai mutanen Dawuda da Yowab suka dawo daga hari. Suka kawo ganima da yawa tare da su. Abner kuwa ya riga ya bar Dawuda a Hebron, domin Dawuda ya sallame shi, shi kuma ya tafi lafiya."
        ]
      },
      {
        "type": "verse",
        "number": 23,
        "content": [
          "Sa’ad da Yowab da dukan sojoji suka dawo, aka gaya masa cewa Abner ɗan Ner ya zo wurin sarki, sarki kuwa ya sallame shi, ya kuma tafi lafiya."
        ]
      },
      {
        "type": "verse",
        "number": 24,
        "content": [
          "Sai Yowab ya je wurin sarki ya ce, “Me ke nan ka yi? Abner ya zo wurinka. Don me ka ƙyale shi yă tafi? Ga shi kuwa ya tafi!"
        ]
      },
      {
        "type": "verse",
        "number": 25,
        "content": [
          "Ka san Abner ɗan Ner ya zo ne yă ruɗe ka, yă ga fitarka da shigarka, yă kuma binciki kome da kake yi.”"
        ]
      },
      {
        "type": "verse",
        "number": 26,
        "content": [
          "Yowab ya tashi daga gaban Dawuda ya tafi ya aika manzanni su bi Abner. Suka same shi a rijiyar Sira suka komo da shi, Dawuda kuwa bai sani ba."
        ]
      },
      {
        "type": "verse",
        "number": 27,
        "content": [
          "To, da Abner ya komo Hebron, Yowab ya ratse da shi zuwa hanyar shigar gari kamar zai gana da shi a kaɗaice. Amma a can ya soki Abner a ciki, ya kashe shi don yă rama mutuwar ɗan’uwansa Asahel."
        ]
      },
      {
        "type": "verse",
        "number": 28,
        "content": [
          "Daga baya, Dawuda ya ji labarin sai ya ce, “Ni da masarautata har abada ba mu da laifi a gaban Ubangiji game da jinin Abner ɗan Ner."
        ]
      },
      {
        "type": "verse",
        "number": 29,
        "content": [
          "Alhakin jininsa yă kasance a kan Yowab da kuma a kan dukan iyalin mahaifinsa! Kada gidan Yowab yă rasa mai ɗiga, ko kuturu, ko mai jingina ga sanda, ko wanda aka kashe da takobi, ko kuma wanda ba shi da abinci.”"
        ]
      },
      {
        "type": "verse",
        "number": 30,
        "content": [
          "(Yowab da ɗan’uwansa Abishai suka kashe Abner don yă kashe ɗan’uwansu Asahel a yaƙin Gibeyon.)"
        ]
      },
      {
        "type": "verse",
        "number": 31,
        "content": [
          "Sa’an nan Dawuda ya ce wa Yowab da dukan mutanen da suke tare da shi, “Ku yayyage rigunarku, ku sa tsummoki, ku yi tafiya kuna kuka a gaban Abner.” Sarki Dawuda kansa ya bi masu ɗauke da gawar daga baya."
        ]
      },
      {
        "type": "verse",
        "number": 32,
        "content": [
          "Suka binne Abner a Hebron, sarki kuwa ya ɗaga murya ya yi kuka a kabarin Abner."
        ]
      },
      {
        "type": "verse",
        "number": 33,
        "content": [
          "Sarki ya kuma yi wannan waƙar makoki domin Abner ya ce,",
          {
            "text": "“Daidai ne Abner yă mutu, kamar yadda marasa bin doka suke mutuwa?",
            "poem": 1
          }
        ]
      },
      {
        "type": "verse",
        "number": 34,
        "content": [
          {
            "text": "Hannuwanka ba a daure suke ba,",
            "poem": 2
          },
          {
            "text": "ƙafafunka ba a tabaibaye suke ba.",
            "poem": 2
          },
          {
            "text": "Ka mutu kamar waɗanda suke mutuwa a hannun mugaye.”",
            "poem": 1
          },
          "Sai dukan mutane suka sāke fashe da kuka saboda shi."
        ]
      },
      {
        "type": "verse",
        "number": 35,
        "content": [
          "Sa’an nan duk suka zo suka roƙi Dawuda yă ci wani abu tun rana ba tă fāɗi ba; amma Dawuda ya rantse ya ce, “Bari Allah yă hukunta ni, in na ɗanɗana abinci ko wani abu kafin rana ta fāɗi!”"
        ]
      },
      {
        "type": "verse",
        "number": 36,
        "content": [
          "Dukan mutane suka lura suka kuma ji daɗi ƙwarai, tabbatacce kome da sarki ya yi, ya gamshe su."
        ]
      },
      {
        "type": "verse",
        "number": 37,
        "content": [
          "Saboda haka a ranar dukan mutane da dukan Isra’ila suka gane sarki ba shi da hannu a kisan Abner ɗan Ner."
        ]
      },
      {
        "type": "verse",
        "number": 38,
        "content": [
          "Sa’an nan sarki ya ce wa mutanensa, “Ba ku gane cewa ɗan sarki kuma babban mutum ya mutu a ƙasar Isra’ila a yau ba?"
        ]
      },
      {
        "type": "verse",
        "number": 39,
        "content": [
          "A yau, ko da yake ni naɗaɗɗen sarki ne, duk da haka na raunana, kuma waɗannan ’ya’yan Zeruhiya sun fi ƙarfina. Ubangiji yă sāka wa mai aikata mugunta da muguntar da ya aikata!”"
        ]
      }
    ],
    "footnotes": []
  },
  "thisChapterLink": "/api/hau_bib/2SA/3.json",
  "thisChapterAudioLinks": {},
  "nextChapterApiLink": "/api/hau_bib/2SA/4.json",
  "nextChapterAudioLinks": {},
  "previousChapterApiLink": "/api/hau_bib/2SA/2.json",
  "previousChapterAudioLinks": {},
  "numberOfVerses": 39
}