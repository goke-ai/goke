{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "2SA",
    "translationId": "hau_bib",
    "name": "2 Sama’ila",
    "commonName": "2 Sama’ila",
    "title": "2 Sama’ila",
    "order": 10,
    "numberOfChapters": 24,
    "sha256": "094c0a4c75258964f97310ad1c3a93005b75f8099d41b869a6999c86ba22e70f",
    "firstChapterApiLink": "/api/hau_bib/2SA/1.json",
    "lastChapterApiLink": "/api/hau_bib/2SA/24.json",
    "totalNumberOfVerses": 695
  },
  "chapter": {
    "number": 15,
    "content": [
      {
        "type": "heading",
        "content": [
          "Absalom ya shirya maƙarƙashiya"
        ]
      },
      {
        "type": "verse",
        "number": 1,
        "content": [
          "Ana nan sai Absalom ya samo wa kansa wata keken yaƙi da dawakai tare da mutum hamsin da za su sha gabansa."
        ]
      },
      {
        "type": "verse",
        "number": 2,
        "content": [
          "Absalom yakan tashi da sassafe yă tsaya a gefen hanyar shigar ƙofar birni. Duk sa’ad da wani ya zo da ƙara don a kai gaban sarki yă yi shari’a, Absalom yakan kira shi yă ce, “Daga wane gari ka fito?” Sai mutumin yă amsa yă ce, “Bawanka ya fito a ɗaya daga cikin kabilan Isra’ila.”"
        ]
      },
      {
        "type": "verse",
        "number": 3,
        "content": [
          "Sai Absalom yă ce masa, “Ga shi, ƙararka daidai ne, tana kuma da gaskiya, sai dai ba wakilin sarkin da zai ji ka.”"
        ]
      },
      {
        "type": "verse",
        "number": 4,
        "content": [
          "Absalom kuwa yakan ƙara da cewa, “Da a ce an naɗa ni alƙali a ƙasar mana! Da duk mai ƙara, ko kuka wanda zai zo wurina, zan in tabbatar an yi masa adalci.”"
        ]
      },
      {
        "type": "verse",
        "number": 5,
        "content": [
          "Kuma duk sa’ad da wani ya zo wurin Absalom ya rusuna don yă gaishe shi, sai Absalom yă sa hannunsa yă ta da shi, yă kuma rungume shi."
        ]
      },
      {
        "type": "verse",
        "number": 6,
        "content": [
          "Absalom ya yi ta yin haka ga dukan Isra’ilawan da suka zo wurin sarki don neman adalci, ta haka kuwa ya saci zukatan mutanen Isra’ila."
        ]
      },
      {
        "type": "verse",
        "number": 7,
        "content": [
          "A ƙarshen shekara huɗu,",
          {
            "noteId": 175
          },
          "Absalom ya ce wa sarki, “Bari in tafi Hebron in cika alkawarin da na yi wa Ubangiji."
        ]
      },
      {
        "type": "verse",
        "number": 8,
        "content": [
          "Yayinda bawanka yake zama a Geshur, a Aram, na yi wannan alkawari, na ce, ‘In Ubangiji ya komo da ni Urushalima, zan yi wa Ubangiji sujada a Hebron.’ ”",
          {
            "noteId": 176
          }
        ]
      },
      {
        "type": "verse",
        "number": 9,
        "content": [
          "Sarki ya ce, “Ka sauka lafiya.” Sai ya tafi Hebron."
        ]
      },
      {
        "type": "verse",
        "number": 10,
        "content": [
          "Sai Absalom ya aiki manzanni a asirce cikin dukan kabilan Isra’ila, ya ce musu su ce, “Da zarar kuka ji an busa ƙaho, sai ku ce, ‘Absalom sarki ne a Hebron.’ ”"
        ]
      },
      {
        "type": "verse",
        "number": 11,
        "content": [
          "Mutum ɗari biyu daga Urushalima suka raka Absalom. An gayyace su a matsayin baƙi, suka kuwa tafi cikin rashin sani, ba su san wani abu game da al’amarin ba."
        ]
      },
      {
        "type": "verse",
        "number": 12,
        "content": [
          "Yayinda Absalom yake miƙa hadaya, ya aika a kira Ahitofel mutumin Gilo, mai ba wa Dawuda shawara, yă zo daga Gilo garinsa. Ta haka makircin ya ƙara ƙarfi, masu bin Absalom kuma suka yi ta ƙaruwa."
        ]
      },
      {
        "type": "heading",
        "content": [
          "Dawuda ya gudu"
        ]
      },
      {
        "type": "verse",
        "number": 13,
        "content": [
          "Wani manzo ya zo wurin Dawuda ya ce masa, “Zukatan mutanen Isra’ila sun koma wajen Absalom.”"
        ]
      },
      {
        "type": "verse",
        "number": 14,
        "content": [
          "Sai Dawuda ya ce wa dukan fadawansa da suke tare da shi a Urushalima, “Ku zo! Mu gudu, in ba haka ba, babu wanda zai tsira daga hannun Absalom. Dole mu bar nan, nan da nan, in ba haka ba zai tashi da sauri yă fāɗa mana, yă kuma hallaka garin da takobi.”"
        ]
      },
      {
        "type": "verse",
        "number": 15,
        "content": [
          "Sai fadawan sarki suka ce masa, “Barorinka suna a shirye su yi duk abin da ranka yă daɗe, ya zaɓa.”"
        ]
      },
      {
        "type": "verse",
        "number": 16,
        "content": [
          "Sarki ya kama hanya, dukan gidansa kuwa suna biye da shi; amma ya bar ƙwarƙwarai goma su lura da fada."
        ]
      },
      {
        "type": "verse",
        "number": 17,
        "content": [
          "Ta haka sarki ya kama hanya da dukan mutane suna biye da shi, suka yi sansani a wani wuri mai ɗan nisa da Urushalima."
        ]
      },
      {
        "type": "verse",
        "number": 18,
        "content": [
          "Dukan mutanensa suka wuce gabansa, tare da dukan Keretawa da Feletiyawa; da dukan mutane ɗari shida na Gittiyawan da suka raka shi daga Gat, suka wuce gaban sarki."
        ]
      },
      {
        "type": "verse",
        "number": 19,
        "content": [
          "Sarki ya ce wa Ittai mutumin Gat, “Don me za ka zo tare da mu? Ka koma ka zauna tare da Sarki Absalom. Kai baƙo ne, ɗan gudun hijira daga garinka."
        ]
      },
      {
        "type": "verse",
        "number": 20,
        "content": [
          "Jiya-jiya ka zo. Yau kuma in sa ka yi ta yawo tare da mu, ga shi ban ma san inda za ni ba? Koma, ka tafi da ’yan’uwanka. Bari alheri da amincin Ubangiji su kasance tare da kai.”"
        ]
      },
      {
        "type": "verse",
        "number": 21,
        "content": [
          "Amma Ittai ya ce wa sarki, “Muddin Ubangiji yana a raye kuma muddin ranka yă daɗe yana a raye, duk inda ranka yă daɗe sarki zai kasance, ko a yi rai ko a mutu, a can bawanka zai kasance.”"
        ]
      },
      {
        "type": "verse",
        "number": 22,
        "content": [
          "Dawuda ya ce wa Ittai, “Wuce gaba, taka mu je.” Sai Ittai mutumin Gat ya shiga layi tare da dukan mutanensa da iyalan da suke tare da shi."
        ]
      },
      {
        "type": "verse",
        "number": 23,
        "content": [
          "Dukan ƙauyuka suka yi ta kururuwa yayinda mutanen suke wucewa. Sarki shi ma ya haye ta Kwarin Kidron, mutane kuma suka ci gaba da tafiya zuwa wajen hamada."
        ]
      },
      {
        "type": "verse",
        "number": 24,
        "content": [
          "Zadok yana nan tare da su, kuma dukan Lawiyawan da suke tare da shi kuwa suna ɗauke da akwatin alkawarin Allah. Suka sauke akwatin alkawarin Allah, Abiyatar ya miƙa hadaya",
          {
            "noteId": 177
          },
          "sai da mutane suka gama fita daga birnin."
        ]
      },
      {
        "type": "verse",
        "number": 25,
        "content": [
          "Sa’an nan sarki ya ce wa Zadok, “Ka komar da akwatin alkawarin Allah cikin birnin. Idan na sami tagomashi a idon Ubangiji, zai dawo da ni, yă kuma sa in sāke gan shi a mazauninsa."
        ]
      },
      {
        "type": "verse",
        "number": 26,
        "content": [
          "Amma in ya ce, ‘Ina baƙin ciki da kai,’ to, ina a shirye; bari yă yi abin da ya fi masa.”"
        ]
      },
      {
        "type": "verse",
        "number": 27,
        "content": [
          "Sarki ya kuma ce wa Zadok firist, “Ashe, kai ba mai duba ba ne? Ka koma cikin birnin lafiya, tare da ɗanka Ahimawaz, da kuma Yonatan ɗan Abiyatar. Kai da Abiyatar ku tafi da ’ya’yanku biyu."
        ]
      },
      {
        "type": "verse",
        "number": 28,
        "content": [
          "Zan kuwa jira a mashigai a hamada, sai na ji daga gare ku.”"
        ]
      },
      {
        "type": "verse",
        "number": 29,
        "content": [
          "Saboda haka Zadok da Abiyatar suka ɗauki akwatin alkawarin Allah suka komar da shi Urushalima, suka zauna a can."
        ]
      },
      {
        "type": "verse",
        "number": 30,
        "content": [
          "Amma Dawuda ya ci gaba yana hawan Dutsen Zaitun, yana kuka yayinda yake tafiya; kansa a rufe, kuma babu takalma a ƙafafunsa. Dukan mutanen da suke tare da shi suka rufe kawunansu suna ta kuka yayinda suke haurawa."
        ]
      },
      {
        "type": "verse",
        "number": 31,
        "content": [
          "To, an gaya wa Dawuda cewa, “Ahitofel yana cikin waɗanda suka hadasa maƙarƙashiya tare da Absalom.” Saboda haka Dawuda ya yi addu’a ya ce, “Ya Ubangiji ka mai da shawarar Ahitofel ta zama shiririta.”"
        ]
      },
      {
        "type": "verse",
        "number": 32,
        "content": [
          "Da Dawuda ya isa ƙwanƙoli, inda mutane sun saba yi wa Allah sujada, Hushai, mutumin Arkitawa kuwa yana can don yă tarye shi, taguwarsa a yage, ga kuma ƙura a kansa."
        ]
      },
      {
        "type": "verse",
        "number": 33,
        "content": [
          "Sai Dawuda ya ce masa, “In ka tafi tare da ni, za ka zama mini kaya."
        ]
      },
      {
        "type": "verse",
        "number": 34,
        "content": [
          "Amma in ka koma birni, ka gaya wa Absalom, ‘Zan zama bawanka, ya sarki; dā ni bawan mahaifinka ne, amma yanzu zan zama bawanka,’ ta haka za ka watsar da shawarar Ahitofel."
        ]
      },
      {
        "type": "verse",
        "number": 35,
        "content": [
          "Ba Zadok da Abiyatar firistocin nan suna nan tare da kai ba? Ka gaya musu duk abin da ka ji a fadan sarki."
        ]
      },
      {
        "type": "verse",
        "number": 36,
        "content": [
          "’Ya’yansu biyu maza, Ahimawaz ɗan Zadok, da kuma Yonatan ɗan Abiyatar, suna can tare da su. Ka aike su wurina da duk abin da ka ji.”"
        ]
      },
      {
        "type": "verse",
        "number": 37,
        "content": [
          "Saboda haka Hushai abokin Dawuda ya isa Urushalima yayinda Absalom yake shigowa birnin."
        ]
      }
    ],
    "footnotes": [
      {
        "noteId": 175,
        "caller": "+",
        "text": "Waɗansu rubuce-rubucen hannu na Seftuwajin, Siriyak da Yosefus; Ibraniyanci arba’in",
        "reference": {
          "chapter": 15,
          "verse": 7
        }
      },
      {
        "noteId": 176,
        "caller": "+",
        "text": "Waɗansu rubuce-rubucen hannu na Seftuwajin; Ibraniyanci ba shi da a Hebron.",
        "reference": {
          "chapter": 15,
          "verse": 8
        }
      },
      {
        "noteId": 177,
        "caller": "+",
        "text": "Ko kuwa Abiyatar ya haura",
        "reference": {
          "chapter": 15,
          "verse": 24
        }
      }
    ]
  },
  "thisChapterLink": "/api/hau_bib/2SA/15.json",
  "thisChapterAudioLinks": {},
  "nextChapterApiLink": "/api/hau_bib/2SA/16.json",
  "nextChapterAudioLinks": {},
  "previousChapterApiLink": "/api/hau_bib/2SA/14.json",
  "previousChapterAudioLinks": {},
  "numberOfVerses": 37
}