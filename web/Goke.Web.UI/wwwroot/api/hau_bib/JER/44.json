{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "JER",
    "translationId": "hau_bib",
    "name": "Irmiya",
    "commonName": "Irmiya",
    "title": "Irmiya",
    "order": 24,
    "numberOfChapters": 52,
    "sha256": "b858ad1ba47e8758ab2d6d868530bfff2cad36bb8f430ef7baf5b5b67adc9de7",
    "firstChapterApiLink": "/api/hau_bib/JER/1.json",
    "lastChapterApiLink": "/api/hau_bib/JER/52.json",
    "totalNumberOfVerses": 1364
  },
  "chapter": {
    "number": 44,
    "content": [
      {
        "type": "heading",
        "content": [
          "Masifa domin bautar gumaka"
        ]
      },
      {
        "type": "verse",
        "number": 1,
        "content": [
          "Wannan maganata zo wa Irmiya game da dukan Yahudawa masu zama a Masar ta Ƙasa, a Migdol, Tafanes da Memfis, da kuma a Masar ta Bisa."
        ]
      },
      {
        "type": "verse",
        "number": 2,
        "content": [
          "“Ga abin da Ubangiji Maɗaukaki, Allah na Isra’ila yana cewa kun ga masifa mai girmar da na kawo a kan Urushalima da kuma a kan dukan garuruwan Yahuda. A yau sun zama hamada da kuma kango"
        ]
      },
      {
        "type": "verse",
        "number": 3,
        "content": [
          "saboda muguntar da suka aikata. Sun tsokane ni na yi fushi ta wurin ƙone turare da kuma ta wurin bauta wa waɗansu allolin da su ko ku ko kakanninku ba su taɓa sani ba."
        ]
      },
      {
        "type": "verse",
        "number": 4,
        "content": [
          "Sau da sau na aiki bayina annabawa, waɗanda suka ce, ‘Kada ku yi wannan abin ƙyama da na ƙi!’"
        ]
      },
      {
        "type": "verse",
        "number": 5,
        "content": [
          "Amma ba su saurara ko su kasa kunne ba; ba su juye daga muguntarsu ko su daina ƙone turare wa waɗansu alloli ba."
        ]
      },
      {
        "type": "verse",
        "number": 6,
        "content": [
          "Saboda haka, fushina mai ƙuna ya fāɗo a kan garuruwan Yahuda da kuma titunan Urushalima na kuma mai da su kufai da suke a yau."
        ]
      },
      {
        "type": "verse",
        "number": 7,
        "content": [
          "“To, ga abin da Ubangiji Allah Maɗaukaki, Allah na Isra’ila, yana cewa don me kuka kawo irin masifa mai girma haka a kanku ta wurin warewa daga Yahuda maza da mata, yara da jarirai, kun kuma bar kanku babu raguwa?"
        ]
      },
      {
        "type": "verse",
        "number": 8,
        "content": [
          "Me ya sa kuka tsokane ni in yi fushi saboda abin da hannuwanku suka yi, kuna ƙone turare wa waɗansu alloli a Masar, inda kuka zo don ku zauna? Za ku hallakar da kanku ku kuma mai da kanku abin la’ana da abin zargi da abin ba’a a cikin dukan al’umman duniya."
        ]
      },
      {
        "type": "verse",
        "number": 9,
        "content": [
          "Kun manta mugayen ayyukan kakanninku, da na sarakuna da sarauniyoyin Yahuda da mugayen ayyukanku, da na matanku a cikin Yahuda da kan titunan Urushalima?"
        ]
      },
      {
        "type": "verse",
        "number": 10,
        "content": [
          "Har yă zuwa yau ba su ƙasƙantar da kansu ko su nuna bangirma, ko su kiyaye dokata da ƙa’idodin da na sa a gabanku da kakanninku ba."
        ]
      },
      {
        "type": "verse",
        "number": 11,
        "content": [
          "“Saboda haka ga abin da Ubangiji Maɗaukaki, Allah na Isra’ila, yana cewa na ƙudura in aukar muku da masifa in kuma hallaka dukan Yahuda."
        ]
      },
      {
        "type": "verse",
        "number": 12,
        "content": [
          "Zan ɗauke raguwar Yahuda waɗanda suka ƙudurta su je Masar su zauna a can. Duk za su hallaka a Masar; za su mutu ta wurin takobi ko su mutu da yunwa. Daga ƙarami zuwa babba, za su mutu ta wurin takobi ko yunwa. Za su zama abin zarge da abin tsoro, abin la’ana da abin ba’a."
        ]
      },
      {
        "type": "verse",
        "number": 13,
        "content": [
          "Zan hukunta waɗanda suke zama a Masar da takobi, yunwa da annoba, yadda na hukunta Urushalima."
        ]
      },
      {
        "type": "verse",
        "number": 14,
        "content": [
          "Babu wani daga raguwar Yahuda wanda ya tafi Masar da zai kuɓuta ko ya tsira har ya komo zuwa ƙasar Yahuda, wadda za su yi marmari su komo su zauna; babu wani da zai komo sai dai ’yan gudun hijira.”"
        ]
      },
      {
        "type": "verse",
        "number": 15,
        "content": [
          "Sai dukan mazan da suka san cewa matansu suna ƙone turare wa waɗansu alloli, tare da dukan matan da suke a nan babban taro, da kuma dukan mutanen da suke zama a Masar ta Ƙasa da ta Bisa, suka ce wa Irmiya,"
        ]
      },
      {
        "type": "verse",
        "number": 16,
        "content": [
          "“Ba za mu saurari saƙon da ka yi mana magana a sunan Ubangiji ba!"
        ]
      },
      {
        "type": "verse",
        "number": 17,
        "content": [
          "Lalle za mu aikata duk abin da muka ce za mu yi. Za mu ƙone turare ga Sarauniyar Sama za mu kuma miƙa hadayun sha gare ta kamar dai yadda mu da kakanninmu, sarakunanmu da fadawanmu muka yi a garuruwan Yahuda da kuma kan titunan Urushalima. A lokacin muna da abinci a yalwace muna kuma da arziki ba mu kuma da wata damuwa."
        ]
      },
      {
        "type": "verse",
        "number": 18,
        "content": [
          "Amma tun da muka daina ƙone turare ga Sarauniyar Sama da kuma miƙa mata hadayun sha, muka rasa kome muna ta mutuwa ta wurin takobi da yunwa.”"
        ]
      },
      {
        "type": "verse",
        "number": 19,
        "content": [
          "Matan suka ƙara da cewa, “Sa’ad da muka ƙone turare ga Sarauniyar Sama muka kuma miƙa mata hadayun sha, mazanmu ba su san muna yin waina kamar siffarta muna kuma miƙa mata hadayun sha ba?”"
        ]
      },
      {
        "type": "verse",
        "number": 20,
        "content": [
          "Sai Irmiya ya ce wa dukan mutanen, maza da mata, waɗanda suke ba shi amsa,"
        ]
      },
      {
        "type": "verse",
        "number": 21,
        "content": [
          "“Ubangiji bai tuna ya kuma yi tunani game da turaren da aka ƙone a garuruwan Yahuda da kan titunan Urushalima wanda ku da kakanninku, sarakunanku da fadawanku da mutanen ƙasar ba ne?"
        ]
      },
      {
        "type": "verse",
        "number": 22,
        "content": [
          "Sa’ad da Ubangiji bai iya jurewa da mugayen ayyukanku da kuma abubuwa banƙyama da kuka aikata ba, sai ƙasarku ta zama abin la’ana da kufai babu mazauna yadda yake a yau."
        ]
      },
      {
        "type": "verse",
        "number": 23,
        "content": [
          "Domin kun ƙone turare kuka kuma yi wa Ubangiji zunubi ba ku kuma yi masa biyayya ko ku kiyaye dokarsa ko ƙa’idodinsa ko farillansa ba, wannan masifa ta aukar muku, yadda yanzu kuka gani.”"
        ]
      },
      {
        "type": "verse",
        "number": 24,
        "content": [
          "Sai Irmiya ya ce wa dukan mutane, har da mata, “Ku saurari maganar Ubangiji, dukanku mutanen Yahuda a Masar."
        ]
      },
      {
        "type": "verse",
        "number": 25,
        "content": [
          "Ga abin da Ubangiji Maɗaukaki, Allah na Isra’ila, yana cewa ku da matanku kun nuna ta wurin ayyukanku abin da kuka yi alkawari sa’ad da kuka ce, ‘Lalle za mu yi abin da muka yi alkawari na ƙone turare da kuma miƙa hadayun sha ga Sarauniyar Sama.’ “To, sai ku ci gaba, ku aikata abin da kuka yi alkawari! Ku cika alkawarinku!"
        ]
      },
      {
        "type": "verse",
        "number": 26,
        "content": [
          "Amma ku ji maganar Ubangiji, dukan Yahudawan da suke zama a Masar, ‘Na rantse da sunana,’ in ji Ubangiji, ‘cewa babu wani daga Yahuda wanda yake zama a ko’ina a Masar zai ƙara kira bisa sunana ko ya rantse ya ce, “Muddin Ubangiji Mai Iko Duka yana raye.”"
        ]
      },
      {
        "type": "verse",
        "number": 27,
        "content": [
          "Gama ina lura da su don lahani, ba alheri ba; mutanen Yahuda da suke a Masar za su hallaka ta wurin takobi da yunwa sai dukansu sun hallaka."
        ]
      },
      {
        "type": "verse",
        "number": 28,
        "content": [
          "Waɗanda suka kuɓuta wa takobi suka komo zuwa ƙasar Yahuda daga Masar za su zama kima kawai. Sa’an nan dukan raguwar Yahuda waɗanda suka zo don su yi zama a Masar za su san maganar wane ne za tă tabbata, tawa ko tasu."
        ]
      },
      {
        "type": "verse",
        "number": 29,
        "content": [
          "“ ‘Wannan zai zama alama a gare ku cewa zan hukunta ku a wannan wuri,’ in ji Ubangiji, ‘saboda ku san cewa barazanata ta lahani a kanku tabbatacce za tă cika.’"
        ]
      },
      {
        "type": "verse",
        "number": 30,
        "content": [
          "Ga abin da Ubangiji yana cewa, ‘Zan bayar da Fir’auna Hofra sarkin Masar ga abokan gābansa waɗanda suke neman ransa, kamar yadda na ba da Zedekiya sarkin Yahuda ga Nebukadnezzar sarkin Babilon, abokin gāban da ya nemi ransa.’ ”"
        ]
      }
    ],
    "footnotes": []
  },
  "thisChapterLink": "/api/hau_bib/JER/44.json",
  "thisChapterAudioLinks": {},
  "nextChapterApiLink": "/api/hau_bib/JER/45.json",
  "nextChapterAudioLinks": {},
  "previousChapterApiLink": "/api/hau_bib/JER/43.json",
  "previousChapterAudioLinks": {},
  "numberOfVerses": 30
}