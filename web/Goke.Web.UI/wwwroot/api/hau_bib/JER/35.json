{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "JER",
    "translationId": "hau_bib",
    "name": "Irmiya",
    "commonName": "Irmiya",
    "title": "Irmiya",
    "order": 24,
    "numberOfChapters": 52,
    "sha256": "b858ad1ba47e8758ab2d6d868530bfff2cad36bb8f430ef7baf5b5b67adc9de7",
    "firstChapterApiLink": "/api/hau_bib/JER/1.json",
    "lastChapterApiLink": "/api/hau_bib/JER/52.json",
    "totalNumberOfVerses": 1364
  },
  "chapter": {
    "number": 35,
    "content": [
      {
        "type": "heading",
        "content": [
          "Mutanen Rekab"
        ]
      },
      {
        "type": "verse",
        "number": 1,
        "content": [
          "Ga maganar da ta zo wa Irmiya daga wurin Ubangiji a lokacin mulkin Yehohiyakim ɗan Yosiya sarkin Yahuda."
        ]
      },
      {
        "type": "verse",
        "number": 2,
        "content": [
          "“Ka tafi wurin iyalin Rekabawa ka gayyace su su zo a ɗaya daga cikin ɗakunan da suke gefe a gidan Ubangiji ka kuma ba su ruwan inabi su sha.”"
        ]
      },
      {
        "type": "verse",
        "number": 3,
        "content": [
          "Sai na tafi don in kawo Ya’azaniya ɗan Irmiya, ɗan Habazziniya, da ’yan’uwansa da kuma dukan ’ya’yansa maza, dukan iyalin Rekabawa."
        ]
      },
      {
        "type": "verse",
        "number": 4,
        "content": [
          "Na kawo su cikin gidan Ubangiji, a cikin ɗakin ’ya’yan Hanan ɗan Igdaliya maza mutumin Allah. Ɗakin ne kusa da ɗakin fadawa, wanda yake bisa na Ma’asehiya ɗan Shallum mai tsaron ƙofa."
        ]
      },
      {
        "type": "verse",
        "number": 5,
        "content": [
          "Sai na ajiye ƙwarya cike da ruwan inabi da waɗansu kwaf a gaban iyalin Rekabawan na kuma ce musu, “Ku sha ruwan inabin.”"
        ]
      },
      {
        "type": "verse",
        "number": 6,
        "content": [
          "Amma sai suka amsa suka ce, “Ba ma shan ruwan inabi, domin kakanmu Yehonadab ɗan Rekab ya umarce mu cewa, ‘Ko ku, ko zuriyarku kada ku sha ruwan inabi."
        ]
      },
      {
        "type": "verse",
        "number": 7,
        "content": [
          "Haka kuma ba za ku gina gidaje, ku dasa iri ko ku nome gonakin inabi ba; kada ku kasance da wani daga cikin waɗannan abubuwa, amma dole kullum ku zauna a tentuna. Ta haka za ku yi dogon rai a cikin ƙasar baƙuncinku.’"
        ]
      },
      {
        "type": "verse",
        "number": 8,
        "content": [
          "Mun yi biyayya da kome da kakanmu Yehonadab ɗan Rekab ya umarce mu. Mu ko matanmu ko ’ya’yanmu maza da mata ba mu taɓa shan ruwan inabi ba"
        ]
      },
      {
        "type": "verse",
        "number": 9,
        "content": [
          "ba mu kuma gina gidaje mu zauna a ciki ba ko mu yi gonakin inabi, gonaki ko hatsi ba."
        ]
      },
      {
        "type": "verse",
        "number": 10,
        "content": [
          "Mun yi rayuwarmu a cikin tentuna mun kuma yi biyayya ƙwarai da kowane abin da kakanmu Yehonadab ya umarce mu."
        ]
      },
      {
        "type": "verse",
        "number": 11,
        "content": [
          "Amma da Nebukadnezzar sarkin Babilon ya kawo wa ƙasan nan hari, sai muka ce, ‘Ku zo, dole mu tafi Urushalima don mu tsira daga Babiloniyawa da kuma sojojin Arameyawa.’ Saboda haka ne muke a Urushalima.”"
        ]
      },
      {
        "type": "verse",
        "number": 12,
        "content": [
          "Sai maganar Ubangiji ta zo wa Irmiya cewa,"
        ]
      },
      {
        "type": "verse",
        "number": 13,
        "content": [
          "“Ga abin da Ubangiji, Maɗaukaki, Allah na Isra’ila, yana cewa ka tafi ka faɗa wa mutanen Yahuda da kuma mutanen Urushalima cewa, ‘Ba za ku koyi darasi ku kuma yi biyayya da maganata ba?’ In ji Ubangiji."
        ]
      },
      {
        "type": "verse",
        "number": 14,
        "content": [
          "‘Yehonadab ɗan Rekab ya umarci ’ya’yansa maza kada su sha ruwan inabi sun kuma kiyaye wannan umarni. Har yă zuwa yau ba sa shan ruwan inabi, domin sun yi biyayya da umarnin kakansu. Amma na yi muku magana sau da sau, duk da haka ba ku yi biyayya ba."
        ]
      },
      {
        "type": "verse",
        "number": 15,
        "content": [
          "Sau da sau na aika dukan bayina annabawa gare ku. Suka ce, “Kowannenku ya juyo daga mugayen hanyoyinsa ya sabunta ayyukansa; kada yă bi waɗansu alloli don yă bauta musu. Ta haka za ku zauna a cikin ƙasar da na ba ku da kuma kakanninku.” Amma ba ku saurara ba, ba ku kuwa ji ni ba."
        ]
      },
      {
        "type": "verse",
        "number": 16,
        "content": [
          "Zuriyar Yehonadab ɗan Rekab sun yi biyayya da umarnin da kakansu ya ba su, amma waɗannan mutane ba su yi mini biyayya ba.’"
        ]
      },
      {
        "type": "verse",
        "number": 17,
        "content": [
          "“Saboda haka, ga abin da Ubangiji Allah Maɗaukaki, Allah na Isra’ila, yana cewa, ‘Ku saurara! Zan kawo wa Yahuda da kuma kowane mutumin da yake zama a Urushalima kowace masifar da na ambata a kansu. Na yi musu magana, amma ba su saurara ba; na kira su, amma ba su amsa ba.’ ”"
        ]
      },
      {
        "type": "verse",
        "number": 18,
        "content": [
          "Sai Irmiya ya ce wa iyalin Rekabawa, “Ga abin da Ubangiji Maɗaukaki, Allah na Isra’ila, yana cewa, ‘Kun yi biyayya da umarnin kakanku Yehonadab kuka kuma kiyaye dukan umarnansa kuka yi kome bisa ga tsari.’"
        ]
      },
      {
        "type": "verse",
        "number": 19,
        "content": [
          "Saboda haka, ga abin da Ubangiji Maɗaukaki, Allah na Isra’ila, yana cewa, ‘Yehonadab ɗan Rekab ba zai taɓa rasa mutumin da zai yi mini hidima ba.’ ”"
        ]
      }
    ],
    "footnotes": []
  },
  "thisChapterLink": "/api/hau_bib/JER/35.json",
  "thisChapterAudioLinks": {},
  "nextChapterApiLink": "/api/hau_bib/JER/36.json",
  "nextChapterAudioLinks": {},
  "previousChapterApiLink": "/api/hau_bib/JER/34.json",
  "previousChapterAudioLinks": {},
  "numberOfVerses": 19
}