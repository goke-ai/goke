{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "2KI",
    "translationId": "hau_bib",
    "name": "2 Sarakuna",
    "commonName": "2 Sarakuna",
    "title": "2 Sarakuna",
    "order": 12,
    "numberOfChapters": 25,
    "sha256": "cae5888609a96f04c83569a7a80e32ac3bbdccfdcb8eacb052fa1ab11609522d",
    "firstChapterApiLink": "/api/hau_bib/2KI/1.json",
    "lastChapterApiLink": "/api/hau_bib/2KI/25.json",
    "totalNumberOfVerses": 719
  },
  "chapter": {
    "number": 12,
    "content": [
      {
        "type": "heading",
        "content": [
          "Yowash ya gyara haikali"
        ]
      },
      {
        "type": "verse",
        "number": 1,
        "content": [
          "A shekara ta bakwai ta Yehu, Yowash ya zama sarki, ya kuma yi mulki a Urushalima na tsawon shekaru arba’in. Sunan mahaifiyarsa Zibiya ce; daga Beyersheba."
        ]
      },
      {
        "type": "verse",
        "number": 2,
        "content": [
          "Yowash ya aikata abin da yake daidai a idon Ubangiji domin Yehohiyada firist ya koya masa."
        ]
      },
      {
        "type": "verse",
        "number": 3,
        "content": [
          "Amma fa ba a kawar da masujadan kan tuddai ba; mutane suka ci gaba da miƙa hadayu da kuma ƙona turare a kan tuddai."
        ]
      },
      {
        "type": "verse",
        "number": 4,
        "content": [
          "Yowash ya ce wa firistoci, “Ku tattara dukan kuɗin da ake kawo a matsayin hadayu masu tsarki na haikalin Ubangiji, kuɗin da aka tattara a ƙidaya, kuɗin da aka tattara daga wa’adin da mutum ya yi, da kuma kuɗin da aka kawo na yardan rai a haikali."
        ]
      },
      {
        "type": "verse",
        "number": 5,
        "content": [
          "Bari kowane firist yă karɓi kuɗi daga masu ajiya, sa’an nan a yi amfani da su a gyara duk wani abin da ya lalace a haikali.”"
        ]
      },
      {
        "type": "verse",
        "number": 6,
        "content": [
          "Amma har zuwa shekara ta ashirin da uku ta mulkin Yowash, firistocin ba su yi gyara haikalin ba."
        ]
      },
      {
        "type": "verse",
        "number": 7,
        "content": [
          "Saboda haka Sarki Yowash ya kira Yehohiyada firist da sauran firistoci ya tambaye su ya ce, “Me ya sa ba kwa gyaran abubuwan da suka lalace a haikali? Kada ku sāke karɓan kuɗi daga masu ajiya, amma a miƙa su domin gyaran haikali.”"
        ]
      },
      {
        "type": "verse",
        "number": 8,
        "content": [
          "Firistoci suka yarda cewa ba za su sāke karɓan kuɗi daga mutane ba, kuma ba za su yi gyaran haikalin da kansu ba."
        ]
      },
      {
        "type": "verse",
        "number": 9,
        "content": [
          "Yehohiyada firist ya ɗauki akwatin ya huda rami a murfinsa. Ya ajiye shi kusa da bagade a hannun dama na haikalin Ubangiji. Firistocin da suke tsaron ƙofar suka zuba dukan kuɗin da aka kawo a haikalin Ubangiji a cikin akwatin."
        ]
      },
      {
        "type": "verse",
        "number": 10,
        "content": [
          "Duk sa’ad da suka ga kuɗin sun ƙaru a akwatin, sai marubucin fada da babban firist, su ƙirga kuɗin da aka kawo a haikalin Ubangiji su sa a jakankuna."
        ]
      },
      {
        "type": "verse",
        "number": 11,
        "content": [
          "Sa’ad da suka ga kuɗin ya yi yawa, sai su ba wa waɗanda aka zaɓa su lura da aikin haikalin. Da shi suka biya waɗanda suka yi aiki a haikalin Ubangiji, su kafintoci, da magina,"
        ]
      },
      {
        "type": "verse",
        "number": 12,
        "content": [
          "masu gini, da masu fasa duwatsu. Suka sayi katakai da sassaƙaƙƙun duwatsu domin gyaran haikalin Ubangiji, suka kuma biya duk waɗansu kuɗin gyaran haikalin."
        ]
      },
      {
        "type": "verse",
        "number": 13,
        "content": [
          "Ba a yi amfani da kuɗin da aka kawo a haikali don yin manyan kwanonin azurfa, lagwani, abin yayyafa ruwa, kakaki ko wani abu na zinariya, ko na azurfa domin haikalin Ubangiji ba;"
        ]
      },
      {
        "type": "verse",
        "number": 14,
        "content": [
          "an ba ma’aikatan da suka gyara haikalin ne."
        ]
      },
      {
        "type": "verse",
        "number": 15,
        "content": [
          "Ba su bukaci wani bayani daga waɗanda aka ba wa kuɗin don su biya ma’aikatan ba, domin sun yi aikinsu da aminci."
        ]
      },
      {
        "type": "verse",
        "number": 16,
        "content": [
          "Ba a kawo kuɗi daga hadayun laifi da na hadayun zunubi a haikalin Ubangiji ba, waɗannan na firistoci ne."
        ]
      },
      {
        "type": "verse",
        "number": 17,
        "content": [
          "A wannan lokaci, Hazayel sarkin Aram ya haura, ya kai wa Gat hari, ya kuma ci ta da yaƙi. Sa’an nan ya juya don yă yaƙi Urushalima."
        ]
      },
      {
        "type": "verse",
        "number": 18,
        "content": [
          "Amma Yowash sarkin Yahuda ya kwashe tsarkakan kayan da kakanninsa, Yehoshafat, Yehoram da Ahaziya, sarakunan Yahuda suka keɓe, da kyautai da shi kansa ya keɓe, da kuma dukan azurfan da aka samu a ɗakunan ajiya haikalin Ubangiji da na fada, ya aika da su wa Hazayel sarkin Aram, shi kuma ya janye daga Urushalima."
        ]
      },
      {
        "type": "verse",
        "number": 19,
        "content": [
          "Game da sauran ayyukan mulkin Yowash da duk abin da ya yi, duk a rubuce suke a cikin littafin tarihin sarakunan Yahuda."
        ]
      },
      {
        "type": "verse",
        "number": 20,
        "content": [
          "Hafsoshinsa suka yi masa maƙarƙashiya suka kashe shi a Bet Millo, a kan hanyar da ta gangara zuwa Silla."
        ]
      },
      {
        "type": "verse",
        "number": 21,
        "content": [
          "Hafsoshin da suka kashe shi kuwa su ne Yozabad ɗan Shimeyat da Yehozabad ɗan Shomer. Ya mutu, aka kuma binne shi tare da kakanninsa a Birnin Dawuda. Sai Amaziya ɗansa ya gāje shi a matsayin sarki."
        ]
      }
    ],
    "footnotes": []
  },
  "thisChapterLink": "/api/hau_bib/2KI/12.json",
  "thisChapterAudioLinks": {},
  "nextChapterApiLink": "/api/hau_bib/2KI/13.json",
  "nextChapterAudioLinks": {},
  "previousChapterApiLink": "/api/hau_bib/2KI/11.json",
  "previousChapterAudioLinks": {},
  "numberOfVerses": 21
}