{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "2KI",
    "translationId": "hau_bib",
    "name": "2 Sarakuna",
    "commonName": "2 Sarakuna",
    "title": "2 Sarakuna",
    "order": 12,
    "numberOfChapters": 25,
    "sha256": "cae5888609a96f04c83569a7a80e32ac3bbdccfdcb8eacb052fa1ab11609522d",
    "firstChapterApiLink": "/api/hau_bib/2KI/1.json",
    "lastChapterApiLink": "/api/hau_bib/2KI/25.json",
    "totalNumberOfVerses": 719
  },
  "chapter": {
    "number": 9,
    "content": [
      {
        "type": "heading",
        "content": [
          "An naɗa Yehu sarkin Isra’ila"
        ]
      },
      {
        "type": "verse",
        "number": 1,
        "content": [
          "Sai Elisha ya kira wani daga cikin ƙungiyar annabawa, ya ce masa, “Ka sha ɗamara, ka ɗauki wannan kwalabar mai ka je Ramot Gileyad."
        ]
      },
      {
        "type": "verse",
        "number": 2,
        "content": [
          "Da ka isa can, ka nemi Yehu ɗan Yehoshafat, ɗan Nimshi. Ka je wurinsa, ka ja shi gefe daga abokansa, ka shiga da shi ɗaki na ciki."
        ]
      },
      {
        "type": "verse",
        "number": 3,
        "content": [
          "Sa’an nan ka ɗauki kwalabar man ka zuba a kansa, ka ce, ‘Ga abin da Ubangiji ya faɗa, na naɗa ka sarkin Isra’ila.’ Sa’an nan ka buɗe ƙofa ka ruga a guje; kada ka ɓata lokaci!”"
        ]
      },
      {
        "type": "verse",
        "number": 4,
        "content": [
          "Sai saurayin nan, annabi, ya tafi Ramot Gileyad."
        ]
      },
      {
        "type": "verse",
        "number": 5,
        "content": [
          "Da ya isa can, sai ya tarar da hafsoshin soji zaune a wuri guda. Sai ya ce, “Ina da saƙo dominka komanda.” Sai Yehu ya ce, “Wanne a cikinmu?” Sai ce, “Dominka, komanda.”"
        ]
      },
      {
        "type": "verse",
        "number": 6,
        "content": [
          "Sai Yehu ya tashi ya shiga cikin gida. Sa’an nan annabin ya zuba wa Yehu mai a kā, ya ce, “Ga abin da Ubangiji, Allah na Isra’ila ya ce, ‘Na naɗa ka sarki a bisa jama’ar Ubangiji, wato, Isra’ila."
        ]
      },
      {
        "type": "verse",
        "number": 7,
        "content": [
          "Za aka hallaka gidan Ahab maigidanka, zan kuma ɗauki fansar jinin bayina annabawa da kuma jinin dukan bayin Ubangiji da Yezebel ta zub da."
        ]
      },
      {
        "type": "verse",
        "number": 8,
        "content": [
          "Dukan gidan Ahab zai hallaka. Zan kashe dukan ’ya’yan Ahab maza a Isra’ila, bayi ko ’yantattu."
        ]
      },
      {
        "type": "verse",
        "number": 9,
        "content": [
          "Zan mai da gidan Ahab kamar gidan Yerobowam ɗan Nebat da kuma kamar gidan Ba’asha ɗan Ahiya."
        ]
      },
      {
        "type": "verse",
        "number": 10,
        "content": [
          "Game da Yezebel kuwa, karnuka za su cinye ta a fili a Yezireyel, ba kuwa wanda zai binne ta.’ ” Sa’an nan ya buɗe ƙofa ya ruga a guje."
        ]
      },
      {
        "type": "verse",
        "number": 11,
        "content": [
          "Da Yehu ya koma wurin sauran hafsoshin sai ɗaya daga cikinsu ya tambaye shi, “Lafiya? Me ya kawo wannan mahaukaci a wurinka?” Sai Yehu ya ce, “Ka san mahaukacin nan da irin maganganunsa.”"
        ]
      },
      {
        "type": "verse",
        "number": 12,
        "content": [
          "Suka ce masa, “Ba gaskiya ba ne, ka dai faɗa mana.” Yehu ya ce, “Ga abin da ya ce mini, ‘Ga abin da Ubangiji ya ce, na naɗa ka sarki a bisa Isra’ila.’ ”"
        ]
      },
      {
        "type": "verse",
        "number": 13,
        "content": [
          "Sai suka yi sauri suka ɗauki rigunansu suka shimfiɗa a ƙasa, suka busa kakaki, suka yi ihu, suka ce, “Yehu ne sarki.”"
        ]
      },
      {
        "type": "heading",
        "content": [
          "Yehu ya kashe Yoram da Ahaziya"
        ]
      },
      {
        "type": "verse",
        "number": 14,
        "content": [
          "Saboda haka, Yehu ɗan Yehoshafat, ɗan Nimshi, ya ƙulla wa Yoram maƙarƙashiya (To, Yoram da dukan Isra’ila suna kāre Ramot Gileyad daga Hazayel sarkin Aram,"
        ]
      },
      {
        "type": "verse",
        "number": 15,
        "content": [
          "amma Sarki Yoram ya koma Yezireyel don yă farfaɗo daga raunukan da Arameyawa suka ji masa a wata gabzawar da ya yi da Hazayel sarkin Aram.) Yehu ya ce, “In haka kuke ji, kada ku bar wani yă sulluɓe daga birnin yă kai labarin Yezireyel.”"
        ]
      },
      {
        "type": "verse",
        "number": 16,
        "content": [
          "Sai ya tashi ya ɗauki keken yaƙinsa ya tafi Yezireyel gama Yoram yana hutawa a can. Ga kuma Ahaziya sarkin Yahuda ya je don yă gan shi."
        ]
      },
      {
        "type": "verse",
        "number": 17,
        "content": [
          "Mai tsaro kuwa yana tsaye a kan hasumiya a Yezireyel, sai ya hangi rundunar Yehu sa’ad da yake zuwa. Ya ce, “Na ga wata runduna.” Sai Yoram ya umarta, “Nemi mahayin doki a aike shi yă tarye su, yă kuma tambaye su, ‘Lafiya?’ ”"
        ]
      },
      {
        "type": "verse",
        "number": 18,
        "content": [
          "Sai mahayin dokin ya hau, ya ruga, ya taryi Yehu, ya ce, “Ga abin da sarki ya ce, ‘Lafiya?’ ” Sai Yehu ya ce masa, “Ina ruwanka da zancen lafiya? Ka shiga layi.” Sai mai tsaron ya ce wa sarki, “Ɗan saƙon ya kai wurinsu, amma ba ya dawowa.”"
        ]
      },
      {
        "type": "verse",
        "number": 19,
        "content": [
          "Saboda haka sarki ya sāke aika mahayin doki na biyu. Sa’ad da ya isa wurinsu sai ya ce, “Ga abin da sarki ya ce, ‘Lafiya?’ ” Yehu ya ce, “Ina ruwanka da zancen lafiya? Ka shiga layi.”"
        ]
      },
      {
        "type": "verse",
        "number": 20,
        "content": [
          "Mai tsaro ya sāke cewa, “Ya kai wurinsu, amma shi ma ba ya dawowa. Ina ganin sukuwar kamar irin ta Yehu, jikan Nimshi, gama yakan yi sukuwa kamar mahaukaci.”"
        ]
      },
      {
        "type": "verse",
        "number": 21,
        "content": [
          "Yoram ya umarta, “Haɗa mini keken yaƙi!” Da aka haɗa, sai Yoram sarkin Isra’ila, da Ahaziya sarkin Yahuda, suka hau suka tafi, kowa a keken yaƙinsa, don su taryi Yehu. Suka sadu da shi a filin da yake na Nabot mutumin Yezireyel."
        ]
      },
      {
        "type": "verse",
        "number": 22,
        "content": [
          "Sa’ad da Yoram ya ga Yehu sai ya tambaye shi, “Lafiya kuwa ka zo, Yehu?” Yehu ya ce, “Ina kuwa lafiya, da yake dukan bautar gumaka da bokancin mahaifiyarka Yezebel sun bazu ko’ina?”"
        ]
      },
      {
        "type": "verse",
        "number": 23,
        "content": [
          "Yoram ya juya, ya gudu, yana ce wa Ahaziya, “Cin amana, Ahaziya!”"
        ]
      },
      {
        "type": "verse",
        "number": 24,
        "content": [
          "Sai Yehu ya ja bakansa ya harbi Yoram a tsakanin kafaɗunsa. Kibiyar ta same shi a zuciyarsa sai ya fāɗi a cikin keken yaƙinsa."
        ]
      },
      {
        "type": "verse",
        "number": 25,
        "content": [
          "Yehu ya ce wa Bidkar, hafsan keken yaƙinsa, “Ka ɗauke shi ka jefar a filin da yake na Nabot mutumin Yezireyel. Ka tuna yadda ni da kai muke a kekunan yaƙi a bayan Ahab mahaifinsa sa’ad da Ubangiji ya yi wannan annabci game da shi,"
        ]
      },
      {
        "type": "verse",
        "number": 26,
        "content": [
          "‘Jiya na ga jinin Nabot da jinin ’ya’yansa, in ji Ubangiji, kuma ba shakka zan ɗauki fansa a wannan fili, in ji Ubangiji.’ Saboda haka, ka ɗauke shi ka jefar da shi a bisa wannan fegi, bisa ga faɗin Ubangiji.",
          {
            "noteId": 118
          },
          "Saboda haka, ka ɗauke shi ka jefar a filin, in ji Ubangiji.”"
        ]
      },
      {
        "type": "verse",
        "number": 27,
        "content": [
          "Sa’ad da Ahaziya sarkin Yahuda ya ga abin da ya faru, sai ya haura hanyar Bet Haggan a guje.",
          {
            "noteId": 119
          },
          "Yehu ya bi shi yana ihu, “A kashe shi, shi ma!” Suka ji masa rauni a keken yaƙinsa a hanya zuwa Gur, kusa da Ibileyam amma ya tsere zuwa Megiddo ya mutu a can."
        ]
      },
      {
        "type": "verse",
        "number": 28,
        "content": [
          "Barorinsa suka ɗauke shi cikin keken yaƙi zuwa Urushalima suka binne shi a kabarinsa tare da kakanninsa a birnin Dawuda."
        ]
      },
      {
        "type": "verse",
        "number": 29,
        "content": [
          "(A shekara ta goma sha ɗaya ta Yoram ɗan Ahab, Ahaziya ya zama sarkin Yahuda.)"
        ]
      },
      {
        "type": "heading",
        "content": [
          "Mutuwar Yezebel"
        ]
      },
      {
        "type": "verse",
        "number": 30,
        "content": [
          "Sa’an nan Yehu ya je Yezireyel. Sa’ad da Yezebel ta sami labari, sai ta sha kwalliya ta gyara gashin kanta, ta zauna tana kallo daga taga."
        ]
      },
      {
        "type": "verse",
        "number": 31,
        "content": [
          "Yayinda Yehu ya shiga ƙofa, sai ta ce, “Lafiya, kai Zimri, mai kashe maigidansa?”",
          {
            "noteId": 120
          }
        ]
      },
      {
        "type": "verse",
        "number": 32,
        "content": [
          "Sai ya ɗaga ido ya dubi tagan ya ce, “Wa yake gefena? Wane ne?” Sai bābānni biyu ko uku suka leƙo suka dube shi."
        ]
      },
      {
        "type": "verse",
        "number": 33,
        "content": [
          "Yehu ya ce musu, “Ku jefa ta ƙasa!” Sai suka jefar da ita, jininta ya fantsama a jikin bango da kuma a jikin dawakai yayinda suke tattaka ta."
        ]
      },
      {
        "type": "verse",
        "number": 34,
        "content": [
          "Yehu ya shiga ya ci, ya kuma sha. Ya ce, “Ku san yadda za ku yi da la’ananniyan nan, ku binne ta, gama ’yar sarki ce.”"
        ]
      },
      {
        "type": "verse",
        "number": 35,
        "content": [
          "Amma sa’ad da suka je don su binne ta, ba su sami kome ba sai ƙoƙon kanta, ƙafafunta da kuma hannuwanta."
        ]
      },
      {
        "type": "verse",
        "number": 36,
        "content": [
          "Suka komo suka faɗa wa Yehu, wanda ya ce, “Wannan ita ce maganar da Ubangiji ya faɗa ta bakin bawansa Iliya mutumin Tishbe. A fili, a Yezireyel, karnuka za su cinye naman Yezebel.",
          {
            "noteId": 121
          }
        ]
      },
      {
        "type": "verse",
        "number": 37,
        "content": [
          "Gawar Yezebel zai zama kamar juji a ƙasa, a fili, a Yezireyel, har ba wanda zai iya cewa, ‘Wannan Yezebel ce.’ ”"
        ]
      }
    ],
    "footnotes": [
      {
        "noteId": 118,
        "caller": "+",
        "text": "Dubi 1Sar 21.19.",
        "reference": {
          "chapter": 9,
          "verse": 26
        }
      },
      {
        "noteId": 119,
        "caller": "+",
        "text": "Ko kuwa ya gudu ta hanyar lambun gida",
        "reference": {
          "chapter": 9,
          "verse": 27
        }
      },
      {
        "noteId": 120,
        "caller": "+",
        "text": "Ko kuwa “Zimri yana da salama kuwa, shi da ya kashe maigidansa?”",
        "reference": {
          "chapter": 9,
          "verse": 31
        }
      },
      {
        "noteId": 121,
        "caller": "+",
        "text": "Dubi 1Sar 21.23.",
        "reference": {
          "chapter": 9,
          "verse": 36
        }
      }
    ]
  },
  "thisChapterLink": "/api/hau_bib/2KI/9.json",
  "thisChapterAudioLinks": {},
  "nextChapterApiLink": "/api/hau_bib/2KI/10.json",
  "nextChapterAudioLinks": {},
  "previousChapterApiLink": "/api/hau_bib/2KI/8.json",
  "previousChapterAudioLinks": {},
  "numberOfVerses": 37
}