{
  "translation": {
    "id": "hau_bib",
    "name": "Biblica® Buɗaɗɗen Littafi Mai Tsarki, Sabon Rai Don Kowa™",
    "website": "https://ebible.org/Scriptures/details.php?id=hausa",
    "licenseUrl": "https://ebible.org/Scriptures/details.php?id=hausa",
    "shortName": "BIB",
    "englishName": "BIB",
    "language": "hau",
    "textDirection": "ltr",
    "sha256": "f7b98712d68944c90ac6eda799ede1e61c24c14e7b2140ccb01e230d07e049ba",
    "availableFormats": [
      "json"
    ],
    "listOfBooksApiLink": "/api/hau_bib/books.json",
    "numberOfBooks": 65,
    "totalNumberOfChapters": 1177,
    "totalNumberOfVerses": 30730,
    "languageName": "Hausa",
    "languageEnglishName": "Hausa"
  },
  "book": {
    "id": "2KI",
    "translationId": "hau_bib",
    "name": "2 Sarakuna",
    "commonName": "2 Sarakuna",
    "title": "2 Sarakuna",
    "order": 12,
    "numberOfChapters": 25,
    "sha256": "cae5888609a96f04c83569a7a80e32ac3bbdccfdcb8eacb052fa1ab11609522d",
    "firstChapterApiLink": "/api/hau_bib/2KI/1.json",
    "lastChapterApiLink": "/api/hau_bib/2KI/25.json",
    "totalNumberOfVerses": 719
  },
  "chapter": {
    "number": 3,
    "content": [
      {
        "type": "heading",
        "content": [
          "Mowab ta yi tawaye"
        ]
      },
      {
        "type": "verse",
        "number": 1,
        "content": [
          "Yoram,",
          {
            "noteId": 116
          },
          "ɗan Ahab ya zama sarki Isra’ila, a Samariya, a shekara ta goma sha takwas ta mulkin Yehoshafat, sarkin Yahuda, ya kuma yi mulki shekara goma sha biyu."
        ]
      },
      {
        "type": "verse",
        "number": 2,
        "content": [
          "Yoram ya aikata mugunta a gaban Ubangiji, amma ba kamar yadda mahaifinsa da mahaifiyarsa suka yi ba. Ya kawar da dutsen tsarkin Ba’al wanda mahaifinsa ya yi."
        ]
      },
      {
        "type": "verse",
        "number": 3,
        "content": [
          "Duk da haka ya manne wa zunuban Yerobowam ɗan Nebat, wanda ya sa Isra’ila ta aikata, bai rabu da su ba."
        ]
      },
      {
        "type": "verse",
        "number": 4,
        "content": [
          "Mesha, sarkin Mowab yana kiwon tumaki, ya kuma zama tilas yă biya haraji ga sarkin Isra’ila. Saboda haka yakan ba da ’yan tumaki dubu ɗari, da kuma gashin raguna dubu ɗari."
        ]
      },
      {
        "type": "verse",
        "number": 5,
        "content": [
          "Amma bayan mutuwar Ahab, sai sarkin Mowab ya yi wa sarkin Isra’ila tawaye."
        ]
      },
      {
        "type": "verse",
        "number": 6,
        "content": [
          "To, a lokacin, Sarki Yoram ya tashi daga Samariya, ya tattara sojoji daga dukan Isra’ila."
        ]
      },
      {
        "type": "verse",
        "number": 7,
        "content": [
          "Ya kuma aika da wannan saƙo ga Yehoshafat sarkin Yahuda cewa, “Sarkin Mowab ya yi mini tawaye. Za ka tafi tare da ni mu yaƙi Mowab?” Sai sarkin Yahuda ya ce, “I, ina shirye mu tafi. Ai, sojojina sojojinka ne, dawakaina kuma dawakanka ne.”"
        ]
      },
      {
        "type": "verse",
        "number": 8,
        "content": [
          "Ya ƙara da cewa, “Wace hanya za mu bi?” Sai Yoram ya amsa ya ce, “Ta hanyar jejin Edom.”"
        ]
      },
      {
        "type": "verse",
        "number": 9,
        "content": [
          "Saboda haka sarkin Isra’ila ya fita tare da sarkin Yahuda, da kuma sarkin Edom. Da suka yi kwana bakwai suna ta zagawa, sai sojoji da dabbobi suka rasa ruwan sha."
        ]
      },
      {
        "type": "verse",
        "number": 10,
        "content": [
          "Sai sarkin Isra’ila ya ce, “Mene! Ubangiji ya kira mu sarakunan nan uku don kawai yă ba da mu ga Mowab ne?”"
        ]
      },
      {
        "type": "verse",
        "number": 11,
        "content": [
          "Amma Yehoshafat ya yi tambaya ya ce, “Babu wani annabin Ubangiji a nan da za mu nemi nufin Ubangiji ta wurinsa?” Wani hafsan sarkin Isra’ila ya amsa ya ce, “Ai, akwai Elisha ɗan Shafat, wanda dā ya yi wa Iliya hidima.”"
        ]
      },
      {
        "type": "verse",
        "number": 12,
        "content": [
          "Yehoshafat ya ce, “Maganar Ubangiji tana tare da shi.” Saboda haka sarkin Isra’ila da Yehoshafat da kuma sarkin Edom suka tafi wurin Elisha."
        ]
      },
      {
        "type": "verse",
        "number": 13,
        "content": [
          "Elisha ya ce wa sarkin Isra’ila, “Ina ruwana da kai? Tafi wurin annabawan mahaifinka da annabawa mahaifiyarka.” Sai sarkin Isra’ila ya ce, “A’a, ai Ubangiji ne ya kira mu, mu sarakunan nan uku don yă bashe mu ga Mowab.”"
        ]
      },
      {
        "type": "verse",
        "number": 14,
        "content": [
          "Sai Elisha ya ce, “Muddin Ubangiji Maɗaukaki yana a raye, wanda nake bauta, da ba don ina ganin girman Yehoshafat Sarkin Yahuda ba, da ko kallonka ba zan yi ba."
        ]
      },
      {
        "type": "verse",
        "number": 15,
        "content": [
          "Amma yanzu, a kawo mini makaɗin garaya.” Yayinda makaɗin garayan yake kiɗa, ikon Ubangiji ya sauko a kan Elisha"
        ]
      },
      {
        "type": "verse",
        "number": 16,
        "content": [
          "ya kuma ce, “Ga abin da Ubangiji ya ce, zan cika kwarin nan da tafkunan ruwa."
        ]
      },
      {
        "type": "verse",
        "number": 17,
        "content": [
          "Gama ga abin da Ubangiji ya ce, ko da yake babu iska, ko ruwan sama, duk da haka kwarin nan zai cika da ruwa, har ku da dabbobinku da kuma sauran dabbobi ku sha."
        ]
      },
      {
        "type": "verse",
        "number": 18,
        "content": [
          "Wannan abu mai sauƙi ne a wurin Ubangiji; zai kuma ba da Mowab a gare ku."
        ]
      },
      {
        "type": "verse",
        "number": 19,
        "content": [
          "Za ku ci kowane birni mai katanga, da kowane babban gari. Za ku sare kowane itace mai kyau, ku kuma tattoshe maɓuɓɓugan ruwa. Za ku kuma yi amfani da duwatsu ku lalatar da kowace gona mai kyau.”"
        ]
      },
      {
        "type": "verse",
        "number": 20,
        "content": [
          "Kashegari, daidai lokacin hadaya, sai ga ruwa yana gangarowa daga gefen Edom! Ƙasar kuwa ta cika da ruwa."
        ]
      },
      {
        "type": "verse",
        "number": 21,
        "content": [
          "To, dukan Mowabawa suka ji cewa sarakuna suna tafe don su yaƙe su; saboda haka aka kira kowane namiji, babba da yaro, wanda ya isa ɗaukan makami, aka jera su a bakin iyaka."
        ]
      },
      {
        "type": "verse",
        "number": 22,
        "content": [
          "Da suka tashi da sassafe, rana tana haska ruwa. Sai ruwan ya yi ja kamar jini a idanun Mowabawan da suke a ƙetare."
        ]
      },
      {
        "type": "verse",
        "number": 23,
        "content": [
          "Sai suka ce, “Jini ne! Ba shakka sarakunan nan sun yaƙe juna, suka karkashe juna. Ya Mowabawa, mu tafi mu kwashi ganima!”"
        ]
      },
      {
        "type": "verse",
        "number": 24,
        "content": [
          "Amma da Mowabawa suka isa sansanin Isra’ila, sai Isra’ilawa suka taso suka auka musu har sai da suka gudu. Isra’ilawa kuwa suka kai musu hari, suka karkashe Mowabawa."
        ]
      },
      {
        "type": "verse",
        "number": 25,
        "content": [
          "Suka ragargaza garuruwa, kowane mutum kuwa ya jefa dutse a kowane gona mai kyau har sai da aka rufe gonakin gaba ɗaya. Suka tattoshe duk maɓulɓulan ruwa, suka kuma sare duk itace mai kyau. Kir Hareset ne kaɗai aka bari tare da duwatsunsa yadda suke, amma mutanen da suke da majajjawa suka yi wa birnin zobe, suka kai masa hari shi ma."
        ]
      },
      {
        "type": "verse",
        "number": 26,
        "content": [
          "Da sarkin Mowab ya ga yaƙi ya rinjaye shi, sai ya ɗauki mutane masu takobi ɗari bakwai, ya ratsa zuwa wajen sarkin Edom, amma ba su yi nasara ba."
        ]
      },
      {
        "type": "verse",
        "number": 27,
        "content": [
          "Sa’an nan ya ɗauki ɗansa na fari, wanda zai gāje shi, ya yi hadaya da shi a bisa katangan birnin. Isra’ilawa suka firgita ƙwarai; sai suka janye suka koma ƙasarsu."
        ]
      }
    ],
    "footnotes": [
      {
        "noteId": 116,
        "caller": "+",
        "text": "Ibraniyanci Yehoram, wani sunan Yoram; haka ma a aya 6.",
        "reference": {
          "chapter": 3,
          "verse": 1
        }
      }
    ]
  },
  "thisChapterLink": "/api/hau_bib/2KI/3.json",
  "thisChapterAudioLinks": {},
  "nextChapterApiLink": "/api/hau_bib/2KI/4.json",
  "nextChapterAudioLinks": {},
  "previousChapterApiLink": "/api/hau_bib/2KI/2.json",
  "previousChapterAudioLinks": {},
  "numberOfVerses": 27
}