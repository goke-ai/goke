{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "ZEC",
    "translationId": "ibo_bib",
    "name": "Zekaraya",
    "commonName": "Zekaraya",
    "title": "Zekaraya",
    "order": 38,
    "numberOfChapters": 14,
    "sha256": "0798dc9eb2c236da0eb14448602b21b711c26e8d167849c0d6042ef847b0f04a",
    "firstChapterApiLink": "/api/ibo_bib/ZEC/1.json",
    "lastChapterApiLink": "/api/ibo_bib/ZEC/14.json",
    "totalNumberOfVerses": 211
  },
  "chapter": {
    "number": 8,
    "content": [
      {
        "type": "heading",
        "content": [
          "Onyenwe anyị ekwe nkwa ịgọzi Jerusalem"
        ]
      },
      {
        "type": "verse",
        "number": 1,
        "content": [
          "Okwu Onyenwe anyị, Onye pụrụ ime ihe niile ruru m ntị na-asị,"
        ]
      },
      {
        "type": "verse",
        "number": 2,
        "content": [
          "Ihe ndị a ka Onyenwe anyị, Onye pụrụ ime ihe niile kwuru: “Ana m ekwo ekworo dị ukwuu nʼihi Zayọn. Nʼezie, ekworo ahụ na-anụ m ọkụ dị ukwuu nʼahụ.”"
        ]
      },
      {
        "type": "verse",
        "number": 3,
        "content": [
          "Ihe ndị a ka Onyenwe anyị kwuru, “Aga m alọghachi na Zayọn, bịa biri na Jerusalem. Mgbe ahụ, a ga-akpọ Jerusalem, obodo Eziokwu. A ga-akpọkwa ugwu Onyenwe anyị, Onye pụrụ ime ihe niile Ugwu Nsọ.”"
        ]
      },
      {
        "type": "verse",
        "number": 4,
        "content": [
          "Ihe ndị a ka Onyenwe anyị, Onye pụrụ ime ihe niile kwuru, “Agadi ndị ikom na agadi ndị inyom ga-anọdụkwa ala ọzọ na mbara ụzọ niile nke Jerusalem, onye ọbụla ga-ejidekwa mkpara nʼaka ya",
          {
            "noteId": 1871
          },
          "nʼihi ọnụọgụgụ afọ ha gbara."
        ]
      },
      {
        "type": "verse",
        "number": 5,
        "content": [
          "Okporoụzọ nke obodo ahụ niile ga-ejupụtakwa nʼụmụntakịrị ndị nwoke na ndị nwanyị na-egwugharị egwu na ama ebe ahụ.”"
        ]
      },
      {
        "type": "verse",
        "number": 6,
        "content": [
          "Ihe ndị a ka Onyenwe anyị, Onye pụrụ ime ihe niile kwuru, “O nwere ike bụrụ na ihe ndị a ga-adị ka ihe dịkarịrị ike imezu nʼanya ndị ahụ ga-afọdụ nʼoge ahụ, ma ọ ga-abụ ihe dịkarịrị ike ime nʼanya m?” Otu a ka Onyenwe anyị, Onye pụrụ ime ihe niile kwubiri."
        ]
      },
      {
        "type": "verse",
        "number": 7,
        "content": [
          "Ihe ndị a ka Onyenwe anyị, Onye pụrụ ime ihe niile kwuru, “Aga m azọpụta ndị m site na mba niile dị nʼọwụwa anyanwụ na nʼọdịda anyanwụ."
        ]
      },
      {
        "type": "verse",
        "number": 8,
        "content": [
          "Aga m akpọghachitekwa ha, mee ka ha biri na Jerusalem. Ha ga-abụkwa ndị m, mụ onwe m ga-abụ Chineke ha, onye ezi omume na onye kwesiri ntụkwasị obi.”"
        ]
      },
      {
        "type": "verse",
        "number": 9,
        "content": [
          "Ihe ndị a ka Onyenwe anyị, Onye pụrụ ime ihe niile kwuru: “Ka aka unu sie ike,",
          {
            "noteId": 1872
          },
          "ka enwe ike wuo ụlọnsọ a, unu ndị na-anụ ugbu a otu okwu ahụ, nke ndị amụma kwuru mgbe a tọrọ ntọala iwugharị ụlọnsọ m, bụ ụlọ Onyenwe anyị, Onye pụrụ ime ihe niile."
        ]
      },
      {
        "type": "verse",
        "number": 10,
        "content": [
          "Tupu ụbọchị ahụ, akwụbeghị ma ndị mmadụ ma ụmụ anụmanụ ụgwọ ọrụ ha. Ọ dịghịkwa udo dịrị onye ọbụla na-apụ apụ maọbụ onye na-abata abata nʼihi ndị iro ya, ebe m mere ka onye ọbụla bụrụ onye na-emegide ibe ya."
        ]
      },
      {
        "type": "verse",
        "number": 11,
        "content": [
          "Ma ugbu a, agaghị m emeso ndị fọdụrụ nʼala a, dịka m si meso ha nʼoge gara aga.” Otu a ka Onyenwe anyị, Onye pụrụ ime ihe niile kwupụtara."
        ]
      },
      {
        "type": "verse",
        "number": 12,
        "content": [
          "“Nʼihi na mkpụrụ ga-eto nke ọma, osisi vaịnị ga-amị mkpụrụ ya, ala ubi ga-ewepụtakwa ihe omume, igirigi eluigwe ga-ezokwasịkwa ala. Ihe ndị a niile ka m ga-enye ndị fọdụrụ nʼala a ka ọ bụụrụ ha ihe nketa."
        ]
      },
      {
        "type": "verse",
        "number": 13,
        "content": [
          "Dịka unu bụ Juda na Izrel si bụrụ ihe a na-abụ ọnụ nʼetiti mba dị iche iche, otu a ka m ga-esi zọpụta unu, unu ga-abụkwa ngọzị. Unu atụla ụjọ, kama meenụ ka aka unu sie ike nʼọrụ unu.”"
        ]
      },
      {
        "type": "verse",
        "number": 14,
        "content": [
          "Ihe ndị a ka Onyenwe anyị, Onye pụrụ ime ihe niile kwuru, “Dịka m si kpebie ime ka ihe ọjọọ bịakwasị unu, na dịka m na-egosighị ebere nʼahụ nna nna unu ha mgbe ha kpasuru m iwe,” ka Onyenwe anyị, Onye pụrụ ime ihe niile na-ekwu,"
        ]
      },
      {
        "type": "verse",
        "number": 15,
        "content": [
          "“otu a ka m kpebikwara ọzọ nʼụbọchị ndị a imere Jerusalem na Juda ihe ọma. Unu atụla ụjọ."
        ]
      },
      {
        "type": "verse",
        "number": 16,
        "content": [
          "Ihe ndị a ka unu ga-eme: Kwuonụ eziokwu nye ibe unu, kpeenụ ikpe eziokwu nʼụlọikpe unu, nke a na-eweta udo."
        ]
      },
      {
        "type": "verse",
        "number": 17,
        "content": [
          "Unu echela echiche ọjọọ megide ibe unu; unu ahụla ịṅụ iyi ụgha nʼanya. Ihe ndị a niile ka m kpọrọ asị,” otu a ka Onyenwe anyị kwubiri ya."
        ]
      },
      {
        "type": "verse",
        "number": 18,
        "content": [
          "Okwu Onyenwe anyị, Onye pụrụ ime ihe niile ruru m ntị na-asị,"
        ]
      },
      {
        "type": "verse",
        "number": 19,
        "content": [
          "Ihe ndị a ka Onyenwe anyị, Onye pụrụ ime ihe niile na-ekwu: “Ibu ọnụ unu na-ebu nʼọnwa nke anọ, ọnwa nke ise, ọnwa nke asaa na nʼọnwa nke iri ga-aghọrọ unu oge ịṅụrị ọṅụ na oge obi ụtọ. Ha ga-abụrụ Juda mmemme obi ụtọ. Nʼihi ya, hụnụ eziokwu na udo nʼanya.”"
        ]
      },
      {
        "type": "verse",
        "number": 20,
        "content": [
          "Ihe ndị a ka Onyenwe anyị, Onye pụrụ ime ihe niile na-ekwukwa: “Ndị dị iche iche na ndị bi nʼọtụtụ obodo dị iche iche ka ga-abịa."
        ]
      },
      {
        "type": "verse",
        "number": 21,
        "content": [
          "Ndị bi nʼotu obodo ga-ejekwa nʼobodo ọzọ, sị, ‘Ka anyị jee na-atụfughị oge gaa rịọọ Onyenwe anyị arịrịọ, ka anyị chọọnụ Onyenwe anyị, Onye pụrụ ime ihe niile. Mụ onwe m na-ejekwa.’"
        ]
      },
      {
        "type": "verse",
        "number": 22,
        "content": [
          "Ọtụtụ ndị mmadụ na ọtụtụ mba dị ike ga-abịa Jerusalem ịchọ Onyenwe anyị, Onye pụrụ ime ihe niile, na ịrịọ ya arịrịọ.”"
        ]
      },
      {
        "type": "verse",
        "number": 23,
        "content": [
          "Ihe ndị a ka Onyenwe anyị, Onye pụrụ ime ihe niile kwuru, “Nʼụbọchị ndị ahụ, mmadụ iri, ndị ga-esi na mba dị iche iche, ndị na-asụkwa asụsụ dị iche iche, ga-ejide otu onye Juda aka nʼọnụ ọnụ uwe ya na-asị, ‘Kwere ka anyị soro gị jee, nʼihi na anyị anụla na Chineke nọnyeere unu.’ ”"
        ]
      }
    ],
    "footnotes": [
      {
        "noteId": 1871,
        "caller": "+",
        "text": "E ji mara ndị agadi.",
        "reference": {
          "chapter": 8,
          "verse": 4
        }
      },
      {
        "noteId": 1872,
        "caller": "+",
        "text": "O nwekwara ike ị bụ, ka obi sie unu ike",
        "reference": {
          "chapter": 8,
          "verse": 9
        }
      }
    ]
  },
  "thisChapterLink": "/api/ibo_bib/ZEC/8.json",
  "thisChapterAudioLinks": {},
  "nextChapterApiLink": "/api/ibo_bib/ZEC/9.json",
  "nextChapterAudioLinks": {},
  "previousChapterApiLink": "/api/ibo_bib/ZEC/7.json",
  "previousChapterAudioLinks": {},
  "numberOfVerses": 23
}