{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "JDG",
    "translationId": "ibo_bib",
    "name": "Ndị Ikpe",
    "commonName": "Ndị Ikpe",
    "title": "Ndị Ikpe",
    "order": 7,
    "numberOfChapters": 21,
    "sha256": "95a9df0a510a3a753ad4f2c854a524222839cc364d9faaaefaf342ef3795e4ed",
    "firstChapterApiLink": "/api/ibo_bib/JDG/1.json",
    "lastChapterApiLink": "/api/ibo_bib/JDG/21.json",
    "totalNumberOfVerses": 618
  },
  "chapter": {
    "number": 8,
    "content": [
      {
        "type": "heading",
        "content": [
          "Zeba na Zalmuna"
        ]
      },
      {
        "type": "verse",
        "number": 1,
        "content": [
          "Ndị Ifrem jụrụ Gidiọn ajụjụ sị ya, “Gịnị mere i ji meso anyị mmeso dị otu a? Ọ bụ gịnị mere i zighị ozi kpọ anyị mgbe ị gara ibuso ndị Midia agha?” Ha tara ya ụta nke ukwuu."
        ]
      },
      {
        "type": "verse",
        "number": 2,
        "content": [
          "Ma Gidiọn zaghachiri ha sị, “Gịnị ka m rụpụtara e ji atụnyere nke unu. Ọ bụ na ntụtụkọta ihe ubi Ifrem adịghị mma karịa owuwe ihe ubi nke Abieza?"
        ]
      },
      {
        "type": "verse",
        "number": 3,
        "content": [
          "Chineke nyefere unu Oreb na Zeeb, ndị ndu Midia, nʼaka. Gịnị ka m rụpụtara a ga-eji tụnyere nke unu?” Okwu a mere ka ọnụma ha nʼebe ọ nọ dajụọ."
        ]
      },
      {
        "type": "verse",
        "number": 4,
        "content": [
          "Nʼoge a, Gidiọn gabigara, gafee osimiri Jọdan, ya na narị ndị agha atọ so ya. Ike gwụrụ ha nke ukwuu ma ha nọgidere na-achụsi ndị iro ha ọsọ ike."
        ]
      },
      {
        "type": "verse",
        "number": 5,
        "content": [
          "Ọ sịrị ndị ikom Sukọt, “Nyetụnụ ndị agha m achịcha nʼihi na ike gwụrụ ha. Ana m na-achụso Zeba na Zalmuna, ndị eze Midia ọsọ.”"
        ]
      },
      {
        "type": "verse",
        "number": 6,
        "content": [
          "Ma ndịisi Sukọt sịrị, “Anyị ga-esi aṅaa nye ndị agha gị achịcha? Ijidela Zeba na Zalmuna nʼaka gị?”"
        ]
      },
      {
        "type": "verse",
        "number": 7,
        "content": [
          "Mgbe ahụ, Gidiọn zaghachiri, “Nʼihi nke a, mgbe Onyenwe anyị nyefere m Zeba na Zalmuna nʼaka, aga m eji ogwu na ụga na-epu nʼọzara dọkasịa unu ahụ.”"
        ]
      },
      {
        "type": "verse",
        "number": 8,
        "content": [
          "O sitere nʼebe ahụ gaa Peniel",
          {
            "noteId": 967
          },
          "rịọkwaa ndị obodo ahụ otu arịrịọ ahụ. Ma otu ụdị ọsịsa ahụ ndị Sukọt nyere ka ndị Peniel nyekwara."
        ]
      },
      {
        "type": "verse",
        "number": 9,
        "content": [
          "Ya mere, ọ gwara ndị ikom Peniel sị, “Mgbe m nwere mmeri lọta, aga m akwatu ụlọ elu a.”"
        ]
      },
      {
        "type": "verse",
        "number": 10,
        "content": [
          "Nʼoge a, Zeba na Zalmuna na puku ndị agha iri na ise fọdụụrụ ha nọ na Kako. Ndị a bụ naanị ndị agha fọdụrụ nʼime usuu ndị agha ndị Midia niile. Nʼihi na ọnụọgụgụ ndị agha e gburu egbu dị narị puku na iri puku abụọ."
        ]
      },
      {
        "type": "verse",
        "number": 11,
        "content": [
          "Gidiọn rigoro site ụzọ ndị na-achị anụ ụlọ nke dị nʼọwụwa anyanwụ obodo Nọba na Jogbeha, bịakwasị ndị agha ahụ na mberede nʼihi na ha nọ nʼatụghị egwu ihe ọbụla ime ha."
        ]
      },
      {
        "type": "verse",
        "number": 12,
        "content": [
          "Zeba na Zalmuna, eze abụọ ndị Midia, gbapụrụ ọsọ, ma Gidiọn na ndị agha ya chụgidere ha ọsọ, jide ha. Ha gweriri ndị agha ha niile."
        ]
      },
      {
        "type": "verse",
        "number": 13,
        "content": [
          "Emesịa, Gidiọn nwa Joash, sitere nʼokporoụzọ Heres lọta agha ahụ."
        ]
      },
      {
        "type": "verse",
        "number": 14,
        "content": [
          "Nʼebe ahụ ka Gidiọn nọ jide otu nwokorobịa onye Sukọt. O jụrụ ya ajụjụ, nwokorobịa ahụ depụtakwaara ya aha ndịisi obodo Sukọt. Ha dị iri asaa na asaa, ndị okenye obodo ahụ."
        ]
      },
      {
        "type": "verse",
        "number": 15,
        "content": [
          "Mgbe Gidiọn bịaruru obodo Sukọt, ọ gwara ha okwu sị, “Ngwa leenụ Zeba na Zalmuna ndị unu kparịrị m maka ha, kwuo sị, ‘Ijidela Zeba na Zalmuna nʼaka gị ugbu a nke mere na anyị ga-enye ndị ikom gị ike gwụrụ achịcha?’ ”"
        ]
      },
      {
        "type": "verse",
        "number": 16,
        "content": [
          "O jidere ndị okenye obodo ahụ, were ogwu na ụga taa ndị ikom Sukọt ahụhụ ime ka ha mara ihe."
        ]
      },
      {
        "type": "verse",
        "number": 17,
        "content": [
          "Ọ kwaturu ụlọ elu Peniel gbukwaa ndị ikom obodo ahụ niile."
        ]
      },
      {
        "type": "verse",
        "number": 18,
        "content": [
          "Mgbe ahụ, ọ jụrụ Zeba na Zalmuna, “Ndị ikom dị aṅaa ka unu gburu na Taboa?” Ha zara sị ya, “Ha nwere ụdịdị ka gị onwe gị, onye ọbụla nwere ụdịdị dịka nwa eze.”"
        ]
      },
      {
        "type": "verse",
        "number": 19,
        "content": [
          "Gidiọn zaghachiri sị, “Ndị ahụ bụ ụmụnne m ndị ikom, ndị nke nne m mụrụ. Ugbu a, Onyenwe anyị nʼonwe ya maara na a sị na unu egbughị ha, agaraghị m egbu unu.”"
        ]
      },
      {
        "type": "verse",
        "number": 20,
        "content": [
          "O chigharịrị gwa Jeta, ọkpara ya, sị ya, “Gbuo ha!” Ma Jeta amịpụtaghị mma, nʼihi na ọ bụ naanị nwokorobịa. Ọ tụrụ egwu igbu ha."
        ]
      },
      {
        "type": "verse",
        "number": 21,
        "content": [
          "Zeba na Zalmuna, gwara Gidiọn okwu sị, “Jiri aka gị gbuo anyị. ‘A hụ dimkpa, a hụ ike ya.’ ” Nʼihi nke a, Gidiọn were aka ya gbuo ha, chịkọrọkwa ihe olu niile ha nyakwasịrị ịnyịnya kamel ha nʼolu."
        ]
      },
      {
        "type": "heading",
        "content": [
          "Efọọd Gidiọn"
        ]
      },
      {
        "type": "verse",
        "number": 22,
        "content": [
          "Mgbe ahụ, ndị Izrel gwara Gidiọn sị ya, “Bịa ka ị bụrụ eze anyị! Gị na ụmụ gị ndị ikom, na ezinaụlọ gị niile, ga-abụ ndị ga-achị, nʼihi na ị gbapụtala anyị site nʼaka usuu ndị agha Midia.”"
        ]
      },
      {
        "type": "verse",
        "number": 23,
        "content": [
          "Ma Gidiọn gwara ha okwu sị, “Mụ onwe m na ụmụ m agaghị abụ eze unu, nʼihi na Onyenwe anyị Chineke bụ eze unu.”"
        ]
      },
      {
        "type": "verse",
        "number": 24,
        "content": [
          "Ọ sịrị, “Enwere m otu arịrịọ m ga-arịọ unu. Onye ọbụla nʼime unu nye m ọlantị site nʼoke unu nwetara site nʼihe nkwata nʼagha.” (Ọ bụ omenaala ndị Ishmel niile iyi ọlantị ọlaedo.)"
        ]
      },
      {
        "type": "verse",
        "number": 25,
        "content": [
          "Ha jiri obi ụtọ kwenye, gbasaa akwa nʼala, tinyechaa ọlantị ha nʼime ya. Onye ọbụla nʼime ha mere nke a."
        ]
      },
      {
        "type": "verse",
        "number": 26,
        "content": [
          "Ịdị arọ nke ọlantị ọlaedo ndị a bụ otu puku na narị shekel asaa, na-agụnyeghị ihe ịchọ mma ndị ọzọ, na ihe olu, na uwe odo odo ndị eze Midia na-eyi, na ihe olu dị nʼolu ịnyịnya kamel ha."
        ]
      },
      {
        "type": "verse",
        "number": 27,
        "content": [
          "Gidiọn jiri ọlaedo ahụ niile kpụọ efọọd debe ya nʼOfra, nʼobodo nke aka ya. Ma mgbe na-adịghị anya, ụmụ Izrel niile malitere ịgbaso na ife ihe ahụ ofufe. Nʼụzọ dị otu a, ọ ghọọrọ Gidiọn na ezinaụlọ ya ihe ịma nʼọnya."
        ]
      },
      {
        "type": "heading",
        "content": [
          "Ọnwụ Gidiọn"
        ]
      },
      {
        "type": "verse",
        "number": 28,
        "content": [
          "Otu a ka Midia si ghọọ ndị Izrel meriri emeri. Midia eweliteghị isi ya ọzọ. Nʼihi nke a, Izrel biri nʼudo iri afọ anọ, nʼụbọchị niile Gidiọn dị ndụ."
        ]
      },
      {
        "type": "verse",
        "number": 29,
        "content": [
          "Jerub-Baal, nwa Joash laghachiri nʼụlọ nke aka ya, biri nʼebe ahụ."
        ]
      },
      {
        "type": "verse",
        "number": 30,
        "content": [
          "Ọ mụtakwara iri ụmụ ndị ikom asaa, nʼihi na ọ lụrụ ọtụtụ ndị inyom."
        ]
      },
      {
        "type": "verse",
        "number": 31,
        "content": [
          "O nwekwara iko nwanyị nʼobodo Shekem, onye mụtaara ya nwa nwoke aha ya bụ Abimelek."
        ]
      },
      {
        "type": "verse",
        "number": 32,
        "content": [
          "Mgbe ihe ndị a gasịrị, Gidiọn nwa Joash, nwụrụ, mgbe ọ kasịrị nka nke ukwu. E liri ya nʼili nna ya Joash nʼobodo Ofra, nʼala Abieza."
        ]
      },
      {
        "type": "verse",
        "number": 33,
        "content": [
          "Ọ dịghị anya ka Gidiọn nwụsịrị, ụmụ Izrel laghachiri azụ bido ife chi Baal. Ha guzobere Baal-Berit",
          {
            "noteId": 968
          },
          "ka ọ bụrụ chi ha."
        ]
      },
      {
        "type": "verse",
        "number": 34,
        "content": [
          "Ma ụmụ Izrel echetaghị Onyenwe anyị Chineke ha, onye napụtara ha site nʼaka ndị iro ha niile gbara ha gburugburu."
        ]
      },
      {
        "type": "verse",
        "number": 35,
        "content": [
          "Ha ekwesighịkwa ntụkwasị obi nye ezinaụlọ Jerub-Baal (ya bụ Gidiọn) dịka ezi ihe niile o mere ha si dị."
        ]
      }
    ],
    "footnotes": [
      {
        "noteId": 967,
        "caller": "+",
        "text": "Ebe Jekọb gbasoro Chineke mgba Jen 32:30-31",
        "reference": {
          "chapter": 8,
          "verse": 8
        }
      },
      {
        "noteId": 968,
        "caller": "+",
        "text": "Baal-Berit bụ arụsị, ụlọ ya dị nʼobodo Shekem.",
        "reference": {
          "chapter": 8,
          "verse": 33
        }
      }
    ]
  },
  "thisChapterLink": "/api/ibo_bib/JDG/8.json",
  "thisChapterAudioLinks": {},
  "nextChapterApiLink": "/api/ibo_bib/JDG/9.json",
  "nextChapterAudioLinks": {},
  "previousChapterApiLink": "/api/ibo_bib/JDG/7.json",
  "previousChapterAudioLinks": {},
  "numberOfVerses": 35
}