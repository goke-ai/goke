{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "NUM",
    "translationId": "ibo_bib",
    "name": "Ọnụọgụgụ",
    "commonName": "Ọnụọgụgụ",
    "title": "Ọnụọgụgụ",
    "order": 4,
    "numberOfChapters": 36,
    "sha256": "f5518fcb941bfc1a51f1c654e32d182d7a1c76169a0c29f6a5b0982e974f8fd4",
    "firstChapterApiLink": "/api/ibo_bib/NUM/1.json",
    "lastChapterApiLink": "/api/ibo_bib/NUM/36.json",
    "totalNumberOfVerses": 1288
  },
  "chapter": {
    "number": 11,
    "content": [
      {
        "type": "heading",
        "content": [
          "Ọkụ si nʼebe Onyenwe anyị nọ"
        ]
      },
      {
        "type": "verse",
        "number": 1,
        "content": [
          "Mgbe na-adịghị anya ụmụ Izrel bidoro itamu ntamu nʼihi ihe ike niile ha na-ezute nʼije ha. Ma ntamu a ruru Onyenwe anyị ntị. Nʼihi ya, Onyenwe anyị were iwe dị ukwuu megide ha. Ọkụ sitere nʼebe Onyenwe anyị nọ, ree nʼetiti ha, repịa ụfọdụ ndị bi nʼakụkụ ngwụsị ọmụma ụlọ ikwu ahụ."
        ]
      },
      {
        "type": "verse",
        "number": 2,
        "content": [
          "Mgbe nke a mere, ụmụ Izrel tikuru Mosis mkpu akwa. Mosis kpere ekpere nye Onyenwe anyị nʼihi ha, ọkụ ahụ kwụsịkwara."
        ]
      },
      {
        "type": "verse",
        "number": 3,
        "content": [
          "Nʼihi ya, a kpọrọ ebe ahụ Tabera, nʼihi ọkụ ahụ si nʼebe Onyenwe anyị nọ ree nʼetiti ha."
        ]
      },
      {
        "type": "heading",
        "content": [
          "Onyenwe anyị ezite nnụnụ kweel"
        ]
      },
      {
        "type": "verse",
        "number": 4,
        "content": [
          "Ndị amakekwu so ụmụ Izrel nʼije a malitere itamu ntamu banyere nri ndị ọzọ na-agụ ha agụụ. Nke a mere ka ụmụ Izrel malite ịkwa akwa, na-asị, “A sịkwarị na anyị nwere anụ anyị ga-ata."
        ]
      },
      {
        "type": "verse",
        "number": 5,
        "content": [
          "Anyị chetara azụ anyị tara nʼIjipt, nke na-adịghị efu anyị ego, ya na kukumba, na melọn,",
          {
            "noteId": 1499
          },
          "na liik, na ayo",
          {
            "noteId": 1500
          },
          "na galiik."
        ]
      },
      {
        "type": "verse",
        "number": 6,
        "content": [
          "Ma ugbu a, anyị enweghịkwa agụụ iri nri, nʼihi na site nʼụbọchị ruo nʼụbọchị, ọ bụ naanị mánà bụ ihe oriri anyị nwere.”"
        ]
      },
      {
        "type": "verse",
        "number": 7,
        "content": [
          "Mánà dịka mkpụrụ kọrianda, na-acha ka eso osisi kpọrọ nkụ."
        ]
      },
      {
        "type": "verse",
        "number": 8,
        "content": [
          "Ndị Izrel na-ejegharị na-achịkọta ha. Emesịa, ha na-eji nkume e ji akwọ nri na-akwọri ha. Oge ụfọdụ, ha na-eji ikwe nri sụọ ya. Emesịa, ha na-esi ya esi, maọbụ ghee ya eghe. Ọ na-atọ dịka ihe e ji mmanụ oliv ghee."
        ]
      },
      {
        "type": "verse",
        "number": 9,
        "content": [
          "Mánà ndị a na-ada mgbe igirigi dara nʼọmụma ụlọ ikwu nʼabalị."
        ]
      },
      {
        "type": "verse",
        "number": 10,
        "content": [
          "Mosis nụrụ mkpu akwa ụmụ Izrel niile, nke na-ada nʼezinaụlọ ọbụla nʼakụkụ ọnụ ụzọ ụlọ ikwu ha. Iwe were Onyenwe anyị nke ukwuu. Otu a kwa, obi jọrọ Mosis njọ nke ukwuu."
        ]
      },
      {
        "type": "verse",
        "number": 11,
        "content": [
          "Mosis jụrụ Onyenwe anyị sị, “Gịnị mere i ji bokwasị ohu gị nsogbu dị otu a nʼisi? Gịnị ka m mere na m ahụtakwaghị amara nʼebe ị nọ, nke mere i ji bukwasị m ibu arọ nke ilekọta ndị a?"
        ]
      },
      {
        "type": "verse",
        "number": 12,
        "content": [
          "Ọ bụ m tụrụ ime ndị a niile? Ọ bụ m mụrụ ha? Gịnị mere i ji si m kuru ha nʼaka m gawa nʼala ahụ ị ṅụrụ nʼiyi inye nna nna ha,",
          {
            "noteId": 1501
          },
          "dịka m bụ nne nwa na-ekugharị nwantakịrị?"
        ]
      },
      {
        "type": "verse",
        "number": 13,
        "content": [
          "Ebee ka m ga-achọta anụ ga-ezuru igwe mmadụ ndị a? Lee na ha na-akwasa m akwa na-asị m, ‘Nye anyị anụ!’"
        ]
      },
      {
        "type": "verse",
        "number": 14,
        "content": [
          "Agaghị m ebulite ibu ịchịkọta ndị a niile nʼonwe m! Ibu a dị m arọ nke ukwuu."
        ]
      },
      {
        "type": "verse",
        "number": 15,
        "content": [
          "Ọ bụrụ na ị ga-esi otu a meso m mmeso, biko napụ m ndụ m ugbu a, nʼihi na ọnwụ m ga-egosi na m natara amara nʼebe ị nọ. Site nʼọnọdụ a ga-ewetara m mbibi wezuga m.”"
        ]
      },
      {
        "type": "verse",
        "number": 16,
        "content": [
          "Mgbe ahụ, Onyenwe anyị gwara Mosis okwu sị ya, “Kpọkọta iri ndị okenye ụmụ Izrel asaa, ndị ị maara na ha bụ ndị ndu, na ndị nlekọta ije ozi nʼetiti ụmụ Izrel. Kpọta ha nʼụlọ nzute m ka ha soro gị guzoro."
        ]
      },
      {
        "type": "verse",
        "number": 17,
        "content": [
          "Aga m abịa nʼebe ahụ gwa gị okwu. Mgbe ahụ kwa, aga m ewere ụfọdụ nʼime Mmụọ m dị nʼime gị tinye nʼime iri ndị ndu asaa ahụ. Ha ga-enyere gị aka ibu ibu arọ nke ịchịkọta ụmụ Izrel. Nʼụzọ dị otu a, ọ gaghị abụkwa ibu dịrị naanị gị ibu."
        ]
      },
      {
        "type": "verse",
        "number": 18,
        "content": [
          "“Ugbu a, gwa ndị Izrel niile si ha, ‘Doonụ onwe unu nsọ, kwadoonụ maka echi, mgbe unu ga-ata anụ. Onyenwe anyị nụrụ mgbe unu kwara akwa sị, “A sịkwa na anyị nwere anụ anyị ga-ata. Ihe dịrị anyị mma nʼIjipt karịa otu ọ dị ugbu a.”"
        ]
      },
      {
        "type": "verse",
        "number": 19,
        "content": [
          "Anụ unu ga-eri abụghị naanị nke otu ụbọchị, maọbụ ụbọchị abụọ, maọbụ ụbọchị ise, maọbụ iri, ma ọ bụkwanụ iri ụbọchị abụọ!"
        ]
      },
      {
        "type": "verse",
        "number": 20,
        "content": [
          "Kama unu ga-eri ya otu ọnwa zuru ezu, ruo mgbe ọ ga-esi unu nʼimi sọpụta, ghọrọ unu ihe ịsọ oyi. Nʼihi na unu ajụla Onyenwe anyị, onye nọ nʼetiti unu, kwaa akwa nʼihu ya, sị, “Gịnị mere anyị ji site nʼala Ijipt pụta?” ’ ”"
        ]
      },
      {
        "type": "verse",
        "number": 21,
        "content": [
          "Ma Mosis sịrị Onyenwe anyị, “Ọnụọgụgụ ndị ikom dị narị puku isii",
          {
            "noteId": 1502
          },
          "ndị ji ụkwụ eje ka m nọ nʼetiti ha, ma ị na-asị, ‘Aga m enye ha anụ otu ọnwa.’"
        ]
      },
      {
        "type": "verse",
        "number": 22,
        "content": [
          "Ọ ga-ezuru ha ma ọ bụrụ na e gbuoro ha igwe ehi na atụrụ? Ọ bụ azụ niile nke dị nʼoke osimiri ga-ezuru ha ma egbuo ha niile nye ha?”"
        ]
      },
      {
        "type": "verse",
        "number": 23,
        "content": [
          "Onyenwe anyị sịrị Mosis, “Aka Onyenwe anyị ọ dị mkpụmkpụ? Ugbu a, ị ga-ahụ ma m ga-emezu okwu m, maọbụ na m agaghị emezu ya.”"
        ]
      },
      {
        "type": "verse",
        "number": 24,
        "content": [
          "Ya mere, Mosis pụrụ ga gwa ụmụ Izrel ihe Onyenwe anyị kwuru. Ọ chịkọtara iri ndị okenye asaa ahụ nye ha ọnọdụ gburugburu ụlọ nzute ahụ."
        ]
      },
      {
        "type": "verse",
        "number": 25,
        "content": [
          "Mgbe ahụ, Onyenwe anyị rịdatara nʼime igwe ojii. Ya na Mosis kparịtaa ụka. Onyenwe anyị weere ụfọdụ nʼime Mmụọ dị nʼime Mosis, tinye ya nʼime iri ndị okenye asaa ndị ahụ. Mgbe Mmụọ a batara nʼime ha, ha niile buru amụma. Ma ha ebughị amụma gaa nʼihu."
        ]
      },
      {
        "type": "verse",
        "number": 26,
        "content": [
          "Ma mmadụ abụọ nʼime iri ndị okenye asaa ndị ahụ, Eldad na Medad nọgidere nʼọmụma ụlọ ikwu ha. Ọ bụ ezie na e depụtara aha ha dịka ndị ndu, ma ha esoghị ndị ọzọ gaa nʼụlọ nzute. Ma Mmụọ ahụ bịakwasịrị ha nʼebe ahụ ha nọ. Ha bukwara amụma."
        ]
      },
      {
        "type": "verse",
        "number": 27,
        "content": [
          "Otu okorobịa gbapụrụ ọsọ gaa kọọrọ Mosis sị ya, “Eldad na Medad na-ebu amụma nʼọmụma ụlọ ikwu ha.”"
        ]
      },
      {
        "type": "verse",
        "number": 28,
        "content": [
          "Joshua nwa Nun, onyeozi Mosis site na mgbe ọ bụ okorobịa, gwara Mosis okwu sị ya, “Onyenwe m Mosis, mee ka ndị a kwụsị ibu amụma.”"
        ]
      },
      {
        "type": "verse",
        "number": 29,
        "content": [
          "Ma Mosis zara sị, “Ọ bụ nʼihi ikwochitara m ekworo ka i ji chọọ ka m kwụsị ha? Ọ gaara atọ m ụtọ ma a sị na ndị Onyenwe anyị niile bụ ndị amụma, ndị Onyenwe anyị ga-etinye Mmụọ ya nʼime ha!”"
        ]
      },
      {
        "type": "verse",
        "number": 30,
        "content": [
          "Mgbe ahụ Mosis na ndị okenye Izrel ndị ahụ niile lọghachiri nʼebe ụlọ ikwu ha dị."
        ]
      },
      {
        "type": "verse",
        "number": 31,
        "content": [
          "Otu oke ifufe sitere nʼebe Onyenwe anyị nọ bịa si nʼosimiri bute ọtụtụ nnụnụ a na-akpọ kweel. O mere ka nnụnụ ndị a daa nʼebe ụmụ Izrel mara ụlọ ikwu ha, nʼime ogige ya niile. Nnụnụ ndị a fere ihe dịka otu mita site nʼelu ala, nʼakụkụ niile, ruo nʼebe mmadụ pụrụ iji ụkwụ jeruo nʼotu ụbọchị. Ha jupụtakwara ebe niile."
        ]
      },
      {
        "type": "verse",
        "number": 32,
        "content": [
          "Ya mere ndị Izrel biliri ụbọchị ahụ niile, na nʼabalị ahụ niile, na echi ya niile pụọ ịchịkọta nnụnụ kweel ndị a! Onye gbutere nke nta gbutezuru ihe ọtụtụ homa iri. Ha gbasara ha akụkụ niile nke ogige ọmụma ụlọ ikwu ahụ."
        ]
      },
      {
        "type": "verse",
        "number": 33,
        "content": [
          "Ma mgbe anụ ndị a ka dị ha nʼọnụ, Onyenwe anyị were iwe dị ukwuu megide ha. O tiri ha nrịa nrịa na-efe efe."
        ]
      },
      {
        "type": "verse",
        "number": 34,
        "content": [
          "Nʼihi nke a, a kpọrọ aha ebe ahụ Kibrọt Hataava, nʼihi na nʼebe ahụ ka e liri ndị Izrel nwụrụ nʼihi oke ọchịchọ nri."
        ]
      },
      {
        "type": "verse",
        "number": 35,
        "content": [
          "Site na Kibrọt Hataava, ndị Izrel biliri njem rute Hazerọt ebe ha nọrọ."
        ]
      }
    ],
    "footnotes": [
      {
        "noteId": 1499,
        "caller": "+",
        "text": "Nke a bụ wọta melọn.",
        "reference": {
          "chapter": 11,
          "verse": 5
        }
      },
      {
        "noteId": 1500,
        "caller": "+",
        "text": "Maọbụ, yabasị",
        "reference": {
          "chapter": 11,
          "verse": 5
        }
      },
      {
        "noteId": 1501,
        "caller": "+",
        "text": "Jen 13:5",
        "reference": {
          "chapter": 11,
          "verse": 12
        }
      },
      {
        "noteId": 1502,
        "caller": "+",
        "text": "Ya bụ, 600,000",
        "reference": {
          "chapter": 11,
          "verse": 21
        }
      }
    ]
  },
  "thisChapterLink": "/api/ibo_bib/NUM/11.json",
  "thisChapterAudioLinks": {},
  "nextChapterApiLink": "/api/ibo_bib/NUM/12.json",
  "nextChapterAudioLinks": {},
  "previousChapterApiLink": "/api/ibo_bib/NUM/10.json",
  "previousChapterAudioLinks": {},
  "numberOfVerses": 35
}