{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "NUM",
    "translationId": "ibo_bib",
    "name": "Ọnụọgụgụ",
    "commonName": "Ọnụọgụgụ",
    "title": "Ọnụọgụgụ",
    "order": 4,
    "numberOfChapters": 36,
    "sha256": "f5518fcb941bfc1a51f1c654e32d182d7a1c76169a0c29f6a5b0982e974f8fd4",
    "firstChapterApiLink": "/api/ibo_bib/NUM/1.json",
    "lastChapterApiLink": "/api/ibo_bib/NUM/36.json",
    "totalNumberOfVerses": 1288
  },
  "chapter": {
    "number": 28,
    "content": [
      {
        "type": "heading",
        "content": [
          "Aja nke ụbọchị niile"
        ]
      },
      {
        "type": "verse",
        "number": 1,
        "content": [
          "Onyenwe anyị gwara Mosis okwu sị ya,"
        ]
      },
      {
        "type": "verse",
        "number": 2,
        "content": [
          "“Nye ndị Izrel iwu a sị ha, ‘Lezienụ anya hụ na unu na-eche nʼihu m, nʼoge niile a kara aka, nri ahụ a na-enye maka onyinye m a na-enye site nʼọkụ, nke isisi ya na-adị m ezi mma.’"
        ]
      },
      {
        "type": "verse",
        "number": 3,
        "content": [
          "Sị ha, ‘Nke a bụ onyinye unu na-enye site nʼọkụ nke unu na-eche nʼihu Onyenwe anyị: ụmụ atụrụ abụọ gbara otu afọ, nke na-enweghị ntụpọ, ka e jiri ha chụọ aja nsure ọkụ kwa ụbọchị niile."
        ]
      },
      {
        "type": "verse",
        "number": 4,
        "content": [
          "Chụọ otu nwa atụrụ nʼoge ụtụtụ, chụọkwa nke ọzọ nʼoge uhuruchi."
        ]
      },
      {
        "type": "verse",
        "number": 5,
        "content": [
          "Ị ga-ejikwa lita ụtụ ọka abụọ a kwọziri akwọzi nke a gwọkọtara nʼotu lita mmanụ oliv asụrụ asụ, chụọ aja mkpụrụ ọka."
        ]
      },
      {
        "type": "verse",
        "number": 6,
        "content": [
          "Nke a bụ aja nsure ọkụ ahụ Onyenwe anyị nyere iwu ya nʼugwu Saịnaị na a ga na-achụrụ ya mgbe niile, dịka aja isisi ya dị ezi mma, aja nke a chụrụ site nʼọkụ nye Onyenwe anyị."
        ]
      },
      {
        "type": "verse",
        "number": 7,
        "content": [
          "Mmanya ga-eso aja a ga-abụ otu lita mmanya gbara ụka nʼisi otu atụrụ ọbụla, ị ga-awụsa aja ihe ọṅụṅụ a nʼebe nsọ nye Onyenwe anyị."
        ]
      },
      {
        "type": "verse",
        "number": 8,
        "content": [
          "Nʼoge anyasị, ị ga-ewerekwa nwa atụrụ nke abụọ, ya na otu ụdị aja mkpụrụ ọka na aja ihe ọṅụṅụ dị ka i mere nʼụtụtụ, jiri chụọ aja. Nke a bụkwa aja e sitere nʼọkụ chụọ, nke isisi ya dị ezi mma nye Onyenwe anyị."
        ]
      },
      {
        "type": "heading",
        "content": [
          "Aja nke ụbọchị izuike"
        ]
      },
      {
        "type": "verse",
        "number": 9,
        "content": [
          "“ ‘Nʼụbọchị izuike, jiri ụmụ atụrụ abụọ gbara otu afọ, otu afọ, ndị na-enweghị ntụpọ, ha na aja ihe ọṅụṅụ na aja mkpụrụ ọka e ji lita ụtụ ọka anọ na ọkara a kwọziri akwọzi, nke a gwaziri mmanụ mee."
        ]
      },
      {
        "type": "verse",
        "number": 10,
        "content": [
          "Nke a bụ aja nsure ọkụ nke Ụbọchị Izuike, tinyere aja nsure ọkụ na aja ihe ọṅụṅụ ndị ahụ a na-achụ nʼoge ha."
        ]
      },
      {
        "type": "heading",
        "content": [
          "Aja nke ụbọchị mbụ nʼọnwa"
        ]
      },
      {
        "type": "verse",
        "number": 11,
        "content": [
          "“ ‘Ọzọ, nʼụbọchị mbụ nke ọnwa ọbụla, a ga-achụrụ Onyenwe anyị aja nsure ọkụ dị iche, nke a ga-eji ụmụ oke ehi abụọ, na otu ebule, na ụmụ ebule asaa gbara otu afọ, otu afọ, ndị na-enweghị ntụpọ chụọ."
        ]
      },
      {
        "type": "verse",
        "number": 12,
        "content": [
          "Tinyere oke ehi ọbụla, ị ga-eji lita ụtụ ọka isii na ọkara a kwọziri nke ọma, nke a gwara mmanụ chụọ aja. Ma lita ụtụ ọka anọ na ọkara a kwọziri nke ọma, nke a gwakọtakwara mmanụ ka a ga-eji chụọ aja mkpụrụ ọka maka otu ebule ọbụla."
        ]
      },
      {
        "type": "verse",
        "number": 13,
        "content": [
          "Ma nʼisi otu nwa atụrụ ọbụla, ọ bụ lita ụtụ ọka abụọ a kwọziri nke ọma, nke a gwakọtara ya na mmanụ ka a ga-eji chụọ aja mkpụrụ ọka. A ga-eji ha chụọ aja nsure ọkụ nke isisi ya ga-atọkwa Onyenwe anyị ezi ụtọ."
        ]
      },
      {
        "type": "verse",
        "number": 14,
        "content": [
          "Aja ọbụla a chụrụ ga-enwe aja ihe ọṅụṅụ nke ga-eso ya, lita mmanya abụọ maka otu oke ehi, ihe ji ntakịrị karịa otu lita mmanya nʼisi otu ebule, na otu lita nʼisi otu nwa atụrụ. Nke a ga-abụ aja nsure ọkụ nke a ga-achụ nʼoge ọnwa ọhụrụ ọ bụla, nʼime afọ ọbụla,"
        ]
      },
      {
        "type": "verse",
        "number": 15,
        "content": [
          "nʼagbanyeghị aja nsure ọkụ na aja ihe ọṅụṅụ nke a na-achụ dịka mgbe ha si dị, a ga-eche otu mkpi nʼihu Onyenwe anyị dịka aja mmehie."
        ]
      },
      {
        "type": "heading",
        "content": [
          "Mmemme Ngabiga"
        ]
      },
      {
        "type": "verse",
        "number": 16,
        "content": [
          "“ ‘Nʼụbọchị nke iri na anọ nke ọnwa mbụ, ka a ga-edebe Mmemme Ngabiga. Onyenwe anyị."
        ]
      },
      {
        "type": "verse",
        "number": 17,
        "content": [
          "Nʼụbọchị na-eso ya, bụ abalị iri na ise nke ọnwa ahụ ka a ga-eme mmemme. Nʼime abalị asaa ka a ga-eri achịcha a na-ejighị ihe na-eko achịcha mee."
        ]
      },
      {
        "type": "verse",
        "number": 18,
        "content": [
          "Nʼụbọchị mbụ mmemme a bidoro, a ga-akpọ nzukọ dị nsọ nke ndị Izrel niile. Ọ dịghị ọrụ siri ike a ga-arụ nʼụbọchị ahụ."
        ]
      },
      {
        "type": "verse",
        "number": 19,
        "content": [
          "Unu ga-eji ụmụ oke ehi abụọ, na otu ebule, na ụmụ ebule asaa gbara naanị otu afọ, otu afọ, nke na-enweghị ntụpọ ọbụla chụọrọ Onyenwe anyị aja nsure ọkụ."
        ]
      },
      {
        "type": "verse",
        "number": 20,
        "content": [
          "Nʼisi otu oke ehi ọbụla, a ga-achụ aja mkpụrụ ọka nke a ga-eji lita ụtụ ọka isii na ọkara a kwọziri nke ọma, a gwakọtara ya na mmanụ chụọ. Nʼisi ebule ọbụla, lita ụtụ ọka anọ na ọkara."
        ]
      },
      {
        "type": "verse",
        "number": 21,
        "content": [
          "Ma nʼisi otu nwa atụrụ ọbụla, a ga-enye lita ụtụ ọka abụọ a kwọziri nke ọma."
        ]
      },
      {
        "type": "verse",
        "number": 22,
        "content": [
          "Tinye otu mkpi nʼihi ịchụ aja mmehie maka ikpuchiri unu mmehie unu."
        ]
      },
      {
        "type": "verse",
        "number": 23,
        "content": [
          "A ga-achụ aja ndị a, tinyere aja ndị ọzọ niile a na-achụ nʼụbọchị niile."
        ]
      },
      {
        "type": "verse",
        "number": 24,
        "content": [
          "A ga-achụ aja ndị a ụbọchị niile nʼime ụbọchị asaa nke mmemme ahụ. Ha ga-abụ aja nke isisi ha dị Onyenwe anyị ezi ụtọ. A ga-achụ ha, chụkwaa aja nsure ọkụ na aja ihe ọṅụṅụ nke a na-achụ dịka mgbe ha si dị."
        ]
      },
      {
        "type": "verse",
        "number": 25,
        "content": [
          "Nʼụbọchị nke asaa nweenụ mkpọkọta dị nsọ, unu arụkwala ọrụ nke ụbọchị ahụ."
        ]
      },
      {
        "type": "heading",
        "content": [
          "Mmemme Izu Asaa"
        ]
      },
      {
        "type": "verse",
        "number": 26,
        "content": [
          "“ ‘Nʼụbọchị mbụ nke mkpụrụ mbụ, mgbe unu na-eche onyinye ọka ọhụrụ unu nʼihu Onyenwe anyị nʼoge mmemme Izu Asaa, nweenụ mkpọkọta dị nsọ. Unu arụkwala ọrụ nke ụbọchị ahụ."
        ]
      },
      {
        "type": "verse",
        "number": 27,
        "content": [
          "Unu ga-achụ aja nsure ọkụ, nke isisi ya dị ezi mma nye Onyenwe anyị. Ọ bụ ụmụ oke ehi abụọ, na otu ebule, na ụmụ ebule asaa gbara otu afọ, otu afọ, ka a ga-eji chụọ aja a."
        ]
      },
      {
        "type": "verse",
        "number": 28,
        "content": [
          "Ihe unu ga-etinye nʼihe ndị a bụ aja mkpụrụ ọka a ga-eji lita ụtụ ọka isii na ọkara a kwọziri akwọzi, nke a gwakọtara ya na mmanụ chụọ, nʼisi otu oke ehi. Lita ụtụ ọka anọ na ọkara, nʼisi otu ebule,"
        ]
      },
      {
        "type": "verse",
        "number": 29,
        "content": [
          "na lita ụtụ ọka abụọ, nʼisi otu nwa atụrụ ọbụla."
        ]
      },
      {
        "type": "verse",
        "number": 30,
        "content": [
          "Ọzọkwa, a ga-eji otu mkpi chụọ aja maka mkpuchi mmehie unu."
        ]
      },
      {
        "type": "verse",
        "number": 31,
        "content": [
          "Dozie aja ndị a tinyere aja ihe ọṅụṅụ ha, ya na aja nsure ọkụ na aja mkpụrụ ọka ya na aja ahụ so. Hụkwanụ na anụ ụlọ e ji chụọ aja ndị a bụ ndị na-enweghị ntụpọ ọbụla."
        ]
      }
    ],
    "footnotes": []
  },
  "thisChapterLink": "/api/ibo_bib/NUM/28.json",
  "thisChapterAudioLinks": {},
  "nextChapterApiLink": "/api/ibo_bib/NUM/29.json",
  "nextChapterAudioLinks": {},
  "previousChapterApiLink": "/api/ibo_bib/NUM/27.json",
  "previousChapterAudioLinks": {},
  "numberOfVerses": 31
}