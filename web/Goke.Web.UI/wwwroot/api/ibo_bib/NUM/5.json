{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "NUM",
    "translationId": "ibo_bib",
    "name": "Ọnụọgụgụ",
    "commonName": "Ọnụọgụgụ",
    "title": "Ọnụọgụgụ",
    "order": 4,
    "numberOfChapters": 36,
    "sha256": "f5518fcb941bfc1a51f1c654e32d182d7a1c76169a0c29f6a5b0982e974f8fd4",
    "firstChapterApiLink": "/api/ibo_bib/NUM/1.json",
    "lastChapterApiLink": "/api/ibo_bib/NUM/36.json",
    "totalNumberOfVerses": 1288
  },
  "chapter": {
    "number": 5,
    "content": [
      {
        "type": "heading",
        "content": [
          "Idebe ọmụma ụlọ ikwu ọcha"
        ]
      },
      {
        "type": "verse",
        "number": 1,
        "content": [
          "Onyenwe anyị gwara Mosis okwu sị ya,"
        ]
      },
      {
        "type": "verse",
        "number": 2,
        "content": [
          "“Nye ndị Izrel iwu ka ha site nʼọmụma ụlọ ikwu ha kpọpụ onye ekpenta ọbụla maọbụ onye ihe si nʼahụ na-asọpụta, na ndị merụrụ onwe ha site nʼimetụ onye nwụrụ anwụ aka."
        ]
      },
      {
        "type": "verse",
        "number": 3,
        "content": [
          "Iwu a metụtara onye ọbụla, nwoke na nwanyị. Kpọpụ ha ka ha gaa nʼazụ ọmụma ụlọ ikwu, ka ha ghara imerụ ogige ụlọ ikwu ha bụ ebe ahụ m binyere unu.”"
        ]
      },
      {
        "type": "verse",
        "number": 4,
        "content": [
          "Ndị Izrel mezuru iwu a, site nʼetiti ha kpọpụ ndị dị otu a, dịka Onyenwe anyị nyere Mosis nʼiwu."
        ]
      },
      {
        "type": "heading",
        "content": [
          "Ịkwụghachi ụgwọ"
        ]
      },
      {
        "type": "verse",
        "number": 5,
        "content": [
          "Onyenwe anyị gwara Mosis okwu sị ya,"
        ]
      },
      {
        "type": "verse",
        "number": 6,
        "content": [
          "“Gwa ụmụ Izrel okwu sị ha, ‘Mgbe onye ọbụla, nwoke maọbụ nwanyị, mejọrọ mmadụ ibe ya nʼụzọ ọbụla, si otu a bụrụ onye na-ekwesighị ntụkwasị obi nye Onyenwe anyị bụ onye ikpe mara."
        ]
      },
      {
        "type": "verse",
        "number": 7,
        "content": [
          "Onye dị otu a aghaghị ikwupụta mmehie ya, kwụghachi onye ahụ o mejọrọ ihe iwu kwuru na ọ ga-akwụ. Ọ ga-atụkwasị nʼelu ihe ọ na-akwụghachi onye ahụ o mejọrọ ego ọzọ ruru otu ụzọ nʼụzọ ise."
        ]
      },
      {
        "type": "verse",
        "number": 8,
        "content": [
          "Ma ọ bụrụ na onye ahụ enweghị onye ikwu ya bụ onye a ga-akwụghachi ụgwọ nʼihi mejọọ ahụ, ihe ịkwụghachi ụgwọ ahụ ga-abụ nke Onyenwe anyị, aghaghị inye onye nchụaja. A ga-atụkwasịkwa ya ebule a ga-eji chụọ aja mkpuchi mmehie nʼihi onye ahụ mehiere."
        ]
      },
      {
        "type": "verse",
        "number": 9,
        "content": [
          "Onyinye niile dị nsọ ndị Izrel wetaara onye nchụaja bụ nke onye nchụaja ahụ."
        ]
      },
      {
        "type": "verse",
        "number": 10,
        "content": [
          "Onyinye dị nsọ niile mmadụ na-eweta bụ nke onye na-eweta ya, ma onyinye e nyere onye nchụaja bụ nke onye nchụaja.’ ”"
        ]
      },
      {
        "type": "heading",
        "content": [
          "Iwu banyere ekwesighị ntụkwasị obi"
        ]
      },
      {
        "type": "verse",
        "number": 11,
        "content": [
          "Mgbe ahụ, Onyenwe anyị gwara Mosis okwu sị,"
        ]
      },
      {
        "type": "verse",
        "number": 12,
        "content": [
          "“Gwa ụmụ Izrel okwu sị ha, Ọ bụrụ na nwunye mmadụ ejehie ụzọ bụrụ onye na-ekwesighị ntụkwasị obi nʼebe di ya nọ"
        ]
      },
      {
        "type": "verse",
        "number": 13,
        "content": [
          "site nʼidinakwuru nwoke ọzọ nʼụzọ zoro ezo nʼebe di ya nọ ruo na achọpụtaghị adịghị ọcha ya (ebe a na-enweghị onye ga-agba akaebe megide ya, maọbụ na e jidere ya mgbe ọ na-akwa iko ahụ),"
        ]
      },
      {
        "type": "verse",
        "number": 14,
        "content": [
          "ọ bụrụ na mmụọ ekworo abịakwasị di ya, ọ bụrụkwa na di nwanyị ahụ na-enyo nwunye ya enyo, na-ele ya anya dịka onye merụrụ onwe ya, ma ọ bụkwanụ, ọ bụrụ na di ya esite nʼekworo nyoo nwunye ya, ọ bụ ezie na nwanyị ahụ bụ onye na-emerụghị onwe ya,"
        ]
      },
      {
        "type": "verse",
        "number": 15,
        "content": [
          "nwoke a ga-akpọrọ nwunye ya bịakwute onye nchụaja. Ọ ga-eweta onyinye iji ịbịaru nso nʼihi nwunye ya, nke bụ iko ụtụ ọka balị abụọ a na-awụkwasịghị mmanụ, maọbụ ụda na-esi isi ụtọ a gwakọrọ agwakọ, nʼihi na ọ bụ onyinye mkpụrụ ọka e sitere nʼobi jupụtara nʼekworo nye, onyinye ịkpọtụ uche nʼikpe ọmụma."
        ]
      },
      {
        "type": "verse",
        "number": 16,
        "content": [
          "“ ‘Onye nchụaja ga-akpọbata nwanyị a mee ka o guzo nʼihu Onyenwe anyị."
        ]
      },
      {
        "type": "verse",
        "number": 17,
        "content": [
          {
            "noteId": 1486
          },
          "Ọ ga-ekunye mmiri nsọ nʼime ite aja, kporo aja nʼala site nʼụlọ nzute ahụ wụnye ya nʼime mmiri ahụ."
        ]
      },
      {
        "type": "verse",
        "number": 18,
        "content": [
          "Dịka nwanyị ahụ guzo nʼihu Onyenwe anyị, onye nchụaja ahụ ga-atọsa agịrị isi ya, tinye onyinye mkpụrụ ọka ncheta ahụ, nke bụ onyinye mkpụrụ ọka ekworo ahụ nʼọbụaka nwanyị a. Onye nchụaja nʼonwe ya ga-eguzo nʼihu nwanyị a jide ite mmiri ilu ahụ na-eweta ọbụbụ ọnụ."
        ]
      },
      {
        "type": "verse",
        "number": 19,
        "content": [
          "Mgbe ahụ, onye nchụaja ga-eme ka nwanyị a ṅụọ iyi, mgbe ọ na-agwa ya okwu sị, “Ọ bụrụ na o nweghị nwoke ọbụla gị na ya nwere mmekọ, ọ bụrụ na ị kpafughị ghọọ onye na-adịghị ọcha mgbe ị nọ nʼụlọ di gị, ka ihe ọjọọ ọbụla ghara izute gị site na mmiri ilu a na-eweta ọbụbụ ọnụ."
        ]
      },
      {
        "type": "verse",
        "number": 20,
        "content": [
          "Ma ọ bụrụ na ị kpafuola mgbe ị ka nọ nʼụlọ di gị, ọ bụrụ na i merụọla onwe gị site na idinakwuru nwoke ọzọ na-abụghị di gị,”"
        ]
      },
      {
        "type": "verse",
        "number": 21,
        "content": [
          "(nʼoge a, onye nchụaja ga-eme ka nwanyị a ṅụọ iyi nke ya na ọbụbụ ọnụ a so, gwa nwanyị okwu sị ya) “ka Onyenwe anyị mee ka ndị ị nọ nʼetiti ha bụọ gị ọnụ ma kọchaa gị mgbe o mere ka apata gị ree ure, mgbe o mere ka afọ gị koo eko."
        ]
      },
      {
        "type": "verse",
        "number": 22,
        "content": [
          "Ka mmiri ilu a, nke na-eweta ọbụbụ ọnụ banye gị nʼahụ ime ka afọ gị koo eko, imekwa ka akpanwa gị daa ada.” “ ‘Nwanyị ahụ ga-aza sị, “Amen, ya dịrị m otu a.”"
        ]
      },
      {
        "type": "verse",
        "number": 23,
        "content": [
          "“ ‘Mgbe ahụ onye nchụaja ahụ ga-ede ọbụbụ ọnụ ndị a nʼakwụkwọ, sanye ha nʼime mmiri ilu ahụ."
        ]
      },
      {
        "type": "verse",
        "number": 24,
        "content": [
          "Mgbe ahụ, ọ ga-enye nwanyị a mmiri ilu ahụ na-eweta ọbụbụ ọnụ ka ọ ṅụọ, mmiri a ga-abanye ya nʼime ahụ, wetara ya ịta ahụhụ dị ilu."
        ]
      },
      {
        "type": "verse",
        "number": 25,
        "content": [
          "Emesịa, onye nchụaja ga-anara nwanyị ahụ onyinye mkpụrụ ọka ekworo ahụ o ji nʼọbụaka ya, fegharịa ya nʼihu Onyenwe anyị, buru ya gaa nʼebe ịchụ aja."
        ]
      },
      {
        "type": "verse",
        "number": 26,
        "content": [
          "Onye nchụaja ga-esite nʼonyinye mkpụrụ ahụ kporo nke ga-eju ya aka, nke na-anọchite anya ha niile, suo ha ọkụ nʼelu ebe ịchụ aja. Emesịa, ọ ga-enye nwanyị ahụ mmiri ahụ ka ọ ṅụọ."
        ]
      },
      {
        "type": "verse",
        "number": 27,
        "content": [
          "Ọ bụrụ na nwanyị a emerụọla onwe ya, bụrụ onye na-ekwesighị ntụkwasị obi nye di ya, mgbe ọ ṅụrụ mmiri na-eweta ọbụbụ ọnụ, ọ ga-abanye nʼime ya wetara ya ahụhụ dị ilu. Afọ ya ga-eko, buo ibu,",
          {
            "noteId": 1487
          },
          "akpanwa ya a gaghị anagide nwa. Ọ ga-aghọ onye a bụrụ ọnụ nʼetiti ndị ya."
        ]
      },
      {
        "type": "verse",
        "number": 28,
        "content": [
          "Ma ọ bụrụ na nwanyị emerụghị onwe ya, kama ọ bụ onye dị ọcha, ọ ga-abụ onye nwere onwe ya site nʼikpe ọmụma. Ọ ga-atụrụ ime mụta ụmụ."
        ]
      },
      {
        "type": "verse",
        "number": 29,
        "content": [
          "“ ‘Nke a bụ iwu metụtara ikwo ekworo mgbe nwanyị bi nʼụlọ di ya kpafuru merụọ onwe ya."
        ]
      },
      {
        "type": "verse",
        "number": 30,
        "content": [
          "Maọbụ mgbe ekworo jupụtara nwoke nʼobi nʼihi na ọ gụrụ nwunye ya dịka onye na-ekwesighị ntụkwasị obi. Onye nchụaja ga-eme ka nwanyị a guzo nʼihu Onyenwe anyị, mezuokwa ihe niile nʼusoro dịka e si depụta ha nʼebe a."
        ]
      },
      {
        "type": "verse",
        "number": 31,
        "content": [
          "A gaghị ama di nwanyị a ikpe dịka onye mere ihe ọjọọ, kama nwanyị a ga-ebu ahụhụ ya na mmehie ya naanị ya.’ ”"
        ]
      }
    ],
    "footnotes": [
      {
        "noteId": 1486,
        "caller": "+",
        "text": "Mmiri nsọ ahụ, na aja si nʼala ụlọ nzute ahụ, bụ ihe na-egosi ikpe ọmụma sitere nʼaka Chineke megide onye ahụ ikpe mara.",
        "reference": {
          "chapter": 5,
          "verse": 17
        }
      },
      {
        "noteId": 1487,
        "caller": "+",
        "text": "Afọ ya ga-aza aza",
        "reference": {
          "chapter": 5,
          "verse": 27
        }
      }
    ]
  },
  "thisChapterLink": "/api/ibo_bib/NUM/5.json",
  "thisChapterAudioLinks": {},
  "nextChapterApiLink": "/api/ibo_bib/NUM/6.json",
  "nextChapterAudioLinks": {},
  "previousChapterApiLink": "/api/ibo_bib/NUM/4.json",
  "previousChapterAudioLinks": {},
  "numberOfVerses": 31
}