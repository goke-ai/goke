{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "NUM",
    "translationId": "ibo_bib",
    "name": "Ọnụọgụgụ",
    "commonName": "Ọnụọgụgụ",
    "title": "Ọnụọgụgụ",
    "order": 4,
    "numberOfChapters": 36,
    "sha256": "f5518fcb941bfc1a51f1c654e32d182d7a1c76169a0c29f6a5b0982e974f8fd4",
    "firstChapterApiLink": "/api/ibo_bib/NUM/1.json",
    "lastChapterApiLink": "/api/ibo_bib/NUM/36.json",
    "totalNumberOfVerses": 1288
  },
  "chapter": {
    "number": 16,
    "content": [
      {
        "type": "heading",
        "content": [
          "Nnupu isi Kora na Datan na Abiram"
        ]
      },
      {
        "type": "verse",
        "number": 1,
        "content": [
          "Ugbu a, Kora nwa Izha, nwa Kohat, nwa Livayị, na ụfọdụ ndị agbụrụ Ruben bụ Datan, na Abiram ụmụ Eliab, na On, nwa Pelet nupuru isi"
        ]
      },
      {
        "type": "verse",
        "number": 2,
        "content": [
          "bilie imegide Mosis. Ndị so ha bụ narị ndị ikom abụọ na iri ise, ndị ndu a maara nke ọma, ndị so nọdụ nʼụlọ nzukọ ukwuu ndị Izrel."
        ]
      },
      {
        "type": "verse",
        "number": 3,
        "content": [
          "Ha kpọrọ ọgbakọ imegide Mosis na Erọn sị ha, “Omume unu agafeela oke! Ọgbakọ Izrel dị nsọ, onye ọbụla nʼime ha kwa. Onyenwe anyị nọnyeere ha. Gịnị mere unu ji ebuli onwe unu elu karịa ọgbakọ Onyenwe anyị?”"
        ]
      },
      {
        "type": "verse",
        "number": 4,
        "content": [
          "Mgbe Mosis nụrụ ihe ndị a ha kwuru, ọ dara nʼala kpuo ihu ya nʼala."
        ]
      },
      {
        "type": "verse",
        "number": 5,
        "content": [
          "Mgbe ahụ, ọ gwara Kora na ndị niile sonyeere ya, sị, “Nʼụtụtụ echi, Onyenwe anyị ga-eme ka amara ndị bụ ndị ya na onye dị nsọ. Ọ ga-eme ka onye ahụ bịaruo ya nso. Onye ọ ga-ahọpụta ka ọ ga-emekwa ka ọ bịaruo ya nso."
        ]
      },
      {
        "type": "verse",
        "number": 6,
        "content": [
          "Lee ihe ị ga-eme, Echi gị onwe gị Kora, na ndị niile nọnyeere gị, chịrịnụ ihe ịgụ ọkụ,"
        ]
      },
      {
        "type": "verse",
        "number": 7,
        "content": [
          "mụnye ha ọkụ. Tinyekwanụ ụda na-esi isi ụtọ nʼime ha, were ha bịa nʼihu Onyenwe anyị. Onye ahụ Onyenwe anyị họpụtara ga-abụ onye ahụ dị nsọ. O zuorola unu, unu ụmụ Livayị!”",
          {
            "noteId": 1505
          }
        ]
      },
      {
        "type": "verse",
        "number": 8,
        "content": [
          "Mgbe ahụ, Mosis gwakwara Kora okwu ọzọ sị ya, “Ugbu a, geenụ ntị, unu ndị Livayị!"
        ]
      },
      {
        "type": "verse",
        "number": 9,
        "content": [
          "Ọ bụ ihe dị nta nʼanya unu na Chineke nke Izrel kewapụtara unu site na nzukọ ndị Izrel niile, mee ka unu bịaruo ya nso, nʼihi ije ozi nʼụlọ nzute Onyenwe anyị, nakwa iguzo nʼihu nzukọ Izrel niile ijere ha ozi",
          {
            "noteId": 1506
          },
          "?"
        ]
      },
      {
        "type": "verse",
        "number": 10,
        "content": [
          "Ọ kpọbatala gị na ndị Livayị ibe gị nso ebe ọ nọ. Ugbu a, unu na-achọkwa ọrụ nchụaja?"
        ]
      },
      {
        "type": "verse",
        "number": 11,
        "content": [
          "Ọ bụ Onyenwe anyị ka gị na ndị sonyeere gị gbara izu megide. Onye ka Erọn bụ unu ji atamu ntamu megide ya?”"
        ]
      },
      {
        "type": "verse",
        "number": 12,
        "content": [
          "Mgbe ahụ, Mosis ziri ozi ka a kpọọ Datan na Abiram, ụmụ ndị ikom Eliab, ma ha sịrị, “Anyị agaghị abịa."
        ]
      },
      {
        "type": "verse",
        "number": 13,
        "content": [
          "Ọ bụ na o zurughị gị na i si nʼala Ijipt ebe mmiri ara ehi na mmanụ aṅụ na-eru kpọpụta anyị igbuchapụ anyị nʼọzara a? Ugbu a ị chọkwara ime onwe gị onyenwe anyị?"
        ]
      },
      {
        "type": "verse",
        "number": 14,
        "content": [
          "Nke kachasị nke, ị kpọbatabeghị anyị nʼala mmiri ara ehi na mmanụ aṅụ na-eru na ya. I nyebeghị anyị ihe nketa ala ubi na ubi vaịnị. Ị chọrọ ịghụpụsị ndị ikom ndị a mkpụrụ anya?",
          {
            "noteId": 1507
          },
          "Anyị agaghị abịa!”"
        ]
      },
      {
        "type": "verse",
        "number": 15,
        "content": [
          "Mgbe ahụ, oke iwe were Mosis. Ọ kpọkuru Onyenwe anyị sị ya, “Anabatakwala aja ha niile! Ọ dịbeghị oge m naara ha ihe ọbụla, ọbụladị otu ịnyịnya ibu! O nwekwaghị onye ọbụla nʼime ha m mejọrọ.”"
        ]
      },
      {
        "type": "verse",
        "number": 16,
        "content": [
          "Mgbe ahụ, Mosis sịrị Kora, “Echi, gị na ndị na-esonyere gị ga-apụta bịa nʼihu Onyenwe anyị. Erọn ga-abịakwa."
        ]
      },
      {
        "type": "verse",
        "number": 17,
        "content": [
          "Nwoke ọbụla ga-eweta ihe ịgụ ọkụ nke ya, tinye ya ụda na-esi isi ụtọ, chee ha nʼihu Onyenwe anyị. Ha niile dị ihe ịgụ ọkụ narị abụọ na iri ise. Gị na Erọn ga-ejikwa nke unu bịa.”"
        ]
      },
      {
        "type": "verse",
        "number": 18,
        "content": [
          "Ya mere, nwoke ọbụla wetara ihe ịgụ ọkụ nke ya, mụnye ya ọkụ, ma tinye ya ụda na-esi isi ụtọ. Ha niile guzoro nʼọnụ ụzọ ụlọ nzute ahụ, ha na Mosis na Erọn."
        ]
      },
      {
        "type": "verse",
        "number": 19,
        "content": [
          "Mgbe Kora kpọkọtara ndị na-eso ya imegide Mosis na Erọn nʼihu ọnụ ụzọ ụlọ nzute, ebube Onyenwe anyị pụtara ihe nye ọgbakọ Izrel niile."
        ]
      },
      {
        "type": "verse",
        "number": 20,
        "content": [
          "Onyenwe anyị gwara Mosis na Erọn okwu sị,"
        ]
      },
      {
        "type": "verse",
        "number": 21,
        "content": [
          "“Sitenụ nʼetiti ọgbakọ ndị a pụọ, ka m bibie ha nʼotu ntabi anya.”"
        ]
      },
      {
        "type": "verse",
        "number": 22,
        "content": [
          "Ma Mosis na Erọn dara kpuo ihu nʼala nʼihu Onyenwe anyị rịọọ ya sị, “O Chineke, gị bụ Chineke nwe ndụ mmadụ niile, ị ga-ewe iwe megide nzukọ niile nʼihi mmehie otu onye?”"
        ]
      },
      {
        "type": "verse",
        "number": 23,
        "content": [
          "Ma Onyenwe anyị zara Mosis sị ya,"
        ]
      },
      {
        "type": "verse",
        "number": 24,
        "content": [
          "“Gwa nzukọ Izrel niile sị ha, ‘Wezuganụ onwe unu site nʼụlọ ikwu Kora, Datan na Abiram.’ ”"
        ]
      },
      {
        "type": "verse",
        "number": 25,
        "content": [
          "Mosis biliri jekwuru Datan na Abiram, ndị okenye Izrel sokwa Mosis."
        ]
      },
      {
        "type": "verse",
        "number": 26,
        "content": [
          "Mgbe Mosis ruru nʼebe ahụ, ọ dọrọ nzukọ Izrel aka na ntị sị, “Ngwa, sinụ nʼụlọ ndị ọjọọ a wezuga onwe unu. Unu ebitụkwala ihe ọbụla bụ nke ha aka. Ma ọ bụghị otu a, a ga-agụnyekọ unu na mmehie ha, lakọọ unu na ha nʼiyi.”"
        ]
      },
      {
        "type": "verse",
        "number": 27,
        "content": [
          "Ya mere mmadụ niile wezugara onwe ha site nʼọmụma ụlọ ikwu Kora, na Datan na Abiram. Ma Datan na Abiram pụtara guzoro nʼọnụ ụzọ ụlọ ikwu ha, ha onwe ha na ndị nwunye ha niile, na ụmụ ha niile, na ụmụntakịrị ha niile."
        ]
      },
      {
        "type": "verse",
        "number": 28,
        "content": [
          "Mgbe ahụ, Mosis kwuru sị, “Ugbu a ka unu ga-amata na ọ bụ Onyenwe anyị zitere m ime ihe ndị a niile m mere. Nʼihi na-emeghị m ha site nʼuche nke onwe m."
        ]
      },
      {
        "type": "verse",
        "number": 29,
        "content": [
          "Ọ bụrụ na ndị ikom ndị a anwụọ ọnwụ chi ha, bụ ụdị nleta nke dịrị mmadụ ọbụla, mgbe ahụ, matanụ na ọ bụghị Onyenwe anyị zitere m."
        ]
      },
      {
        "type": "verse",
        "number": 30,
        "content": [
          "Ma ọ bụrụ na Onyenwe anyị emee ihe ọhụrụ dị iche, mee ka ala meghee ọnụ ya, lodaa ndị a niile, na ihe niile bụ nke ha, si otu a mee ka ha rịda nʼala ili na ndụ, mgbe ahụ, unu ga-amata na ndị ikom ndị a eledala Onyenwe anyị anya.”"
        ]
      },
      {
        "type": "verse",
        "number": 31,
        "content": [
          "Mgbe Mosis kpụ okwu a nʼọnụ ya, lee ala ahụ Kora, na Datan, na Abiram, na ndị ezinaụlọ ha niile guzo nʼelu ya kewara abụọ nʼotu ntabi anya ahụ,"
        ]
      },
      {
        "type": "verse",
        "number": 32,
        "content": [
          "ala ahụ meghere ọnụ ya, loo ha, na ezinaụlọ ha niile, na ndị ahụ niile so Kora, na ihe niile ha nwere."
        ]
      },
      {
        "type": "verse",
        "number": 33,
        "content": [
          "Ha niile rịdaruru nʼala ndị nwụrụ anwụ na ndụ. Ala ahụ kpuchikwara ha niile, si otu a mee ka ha laa nʼiyi."
        ]
      },
      {
        "type": "verse",
        "number": 34,
        "content": [
          "Ndị Izrel niile nọ ha gburugburu gbara ọsọ, mgbe ha tiri mkpu akwa, na-asị, “Ala na-agakwa iloda anyị.”"
        ]
      },
      {
        "type": "verse",
        "number": 35,
        "content": [
          "Mgbe ahụ, ọkụ si nʼebe Onyenwe anyị nọ dara, rechapụ narị mmadụ abụọ na iri ise ndị ahụ na-enye onyinye aja nsure ọkụ na-esi isi ụtọ."
        ]
      },
      {
        "type": "verse",
        "number": 36,
        "content": [
          "Onyenwe anyị gwara Mosis okwu sị ya,"
        ]
      },
      {
        "type": "verse",
        "number": 37,
        "content": [
          "“Gwa Elieza nwa Erọn, onye nchụaja, ka o site nʼọkụ ahụ wepụta ihe ịgụ ọkụ ndị ahụ niile nʼihi na ha dị nsọ. Ọ ga-ekposakwa icheku ọkụ niile nʼakụkụ niile."
        ]
      },
      {
        "type": "verse",
        "number": 38,
        "content": [
          "Ha bụ ihe ịgụ ọkụ nke ndị ikom sitere na mmehie ha tufuo ndụ ha. Ka etipịa ihe ịgụ ọkụ ndị ahụ. Mee ha ka ha ghọọ ihe sara mbara nke a ga-eji machite ebe ịchụ aja, nʼihi na e chere ha nʼihu Onyenwe anyị, ha aghọọla ihe dị nsọ. Ka ha bụrụ ihe ịrịbama nye ndị Izrel niile.”"
        ]
      },
      {
        "type": "verse",
        "number": 39,
        "content": [
          "Ya mere Elieza, onye nchụaja, chịkọtara ihe ịgụ ọkụ bronz ndị ahụ nke ndị ahụ a kpọrọ ọkụ wetara, tipịa ha, mee ka ha ghọọ ihe sara mbara e ji ekpuchi ebe ịchụ aja,"
        ]
      },
      {
        "type": "verse",
        "number": 40,
        "content": [
          "dịka Onyenwe anyị nyere ya nʼiwu site nʼọnụ Mosis. Ka ọ bụrụ ihe ncheta nye ndị Izrel niile na onye mba ọzọ a na-enyeghị ike, nke na-esiteghị nʼagbụrụ Erọn, ekwesighị ịbịaru Onyenwe anyị nso isure aja nsure ọkụ nye ya, ka ihe mere Kora na ndị sonyere ya ghara ime ha."
        ]
      },
      {
        "type": "verse",
        "number": 41,
        "content": [
          "Ma nʼụtụtụ echi ya, nzukọ Izrel niile malitere itamu ntamu megide Mosis na Erọn sị, “Unu egbuchaala ndị nke Onyenwe anyị.”"
        ]
      },
      {
        "type": "verse",
        "number": 42,
        "content": [
          "Ma mgbe ọgbakọ Izrel zukọtara imegide Mosis na Erọn, mgbe ha chere ihu nʼụlọ nzute, na mberede, igwe ojii kpuchiri ụlọ nzute ahụ, ebube Onyenwe anyị pụtakwara ihe."
        ]
      },
      {
        "type": "verse",
        "number": 43,
        "content": [
          "Mgbe ahụ, Mosis na Erọn gara nʼihu ụlọ nzute ahụ."
        ]
      },
      {
        "type": "verse",
        "number": 44,
        "content": [
          "Ma Onyenwe anyị gwara Mosis sị,"
        ]
      },
      {
        "type": "verse",
        "number": 45,
        "content": [
          "“Sinụ nʼetiti ọgbakọ a pụọ ka m bibie ha nʼotu ntabi anya.” Ha dara kpuo ihu nʼala."
        ]
      },
      {
        "type": "verse",
        "number": 46,
        "content": [
          "Mgbe ahụ, Mosis sịrị Erọn, “Ngwa, were ihe ịgụ ọkụ ma site nʼebe ịchụ aja gụnye ya ọkụ. Tinye ya ụda na-esi isi ụtọ. Burukwa ya gaa ngwangwa nʼetiti nzukọ Izrel ka i kpuchiere ha mmehie ha, nʼihi na iwe ọkụ Onyenwe anyị adakwasịla ha. Nrịa nrịa na-efe efe amalitekwalarị ibibi ha.”"
        ]
      },
      {
        "type": "verse",
        "number": 47,
        "content": [
          "Erọn mere dịka Mosis kwuru. O mere ngwangwa gbaba nʼetiti ndị Izrel nʼihi na nrịa nrịa ahụ ebidola nʼezie ịdakwasị ha. Erọn mụnyere ụda na-esi isi ụtọ ahụ ọkụ, si otu ahụ kpuchiere ha mmehie ha niile."
        ]
      },
      {
        "type": "verse",
        "number": 48,
        "content": [
          "O guzokwara nʼetiti ndị dị ndụ na ndị nwụrụ anwụ tutu ihe otiti ahụ akwụsị."
        ]
      },
      {
        "type": "verse",
        "number": 49,
        "content": [
          "Ma ihe otiti ahụ egbuolarị puku mmadụ iri, puku anọ na narị asaa (14,700). A gụnyeghị ndị niile ahụ so Kora nwụọ nʼụbọchị gara aga."
        ]
      },
      {
        "type": "verse",
        "number": 50,
        "content": [
          "Mgbe ahụ, Erọn laghachikwutere Mosis nʼọnụ ụzọ ụlọ nzute ahụ, nʼihi na nrịa nrịa ahụ na-efe efe akwụsịla."
        ]
      }
    ],
    "footnotes": [
      {
        "noteId": 1505,
        "caller": "+",
        "text": "Nke a na-egosi na ha agafeela oke e nyedebere ha.",
        "reference": {
          "chapter": 16,
          "verse": 7
        }
      },
      {
        "noteId": 1506,
        "caller": "+",
        "text": "Dit 10:8",
        "reference": {
          "chapter": 16,
          "verse": 9
        }
      },
      {
        "noteId": 1507,
        "caller": "+",
        "text": "Ị ga-eme ha ka ndị ohu.",
        "reference": {
          "chapter": 16,
          "verse": 14
        }
      }
    ]
  },
  "thisChapterLink": "/api/ibo_bib/NUM/16.json",
  "thisChapterAudioLinks": {},
  "nextChapterApiLink": "/api/ibo_bib/NUM/17.json",
  "nextChapterAudioLinks": {},
  "previousChapterApiLink": "/api/ibo_bib/NUM/15.json",
  "previousChapterAudioLinks": {},
  "numberOfVerses": 50
}