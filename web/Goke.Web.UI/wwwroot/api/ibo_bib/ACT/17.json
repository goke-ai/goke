{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "ACT",
    "translationId": "ibo_bib",
    "name": "Ọrụ Ndị Ozi",
    "commonName": "Ọrụ Ndị Ozi",
    "title": "Ọrụ Ndị Ozi",
    "order": 44,
    "numberOfChapters": 28,
    "sha256": "beb34f86ac2e9ecf638b1df8e5ae7e87488df8a33aff7d1cbba602a8bc2f7ac5",
    "firstChapterApiLink": "/api/ibo_bib/ACT/1.json",
    "lastChapterApiLink": "/api/ibo_bib/ACT/28.json",
    "totalNumberOfVerses": 1007
  },
  "chapter": {
    "number": 17,
    "content": [
      {
        "type": "heading",
        "content": [
          "Pọl nʼobodo Tesalonaịka"
        ]
      },
      {
        "type": "verse",
        "number": 1,
        "content": [
          "Mgbe ha gafechara obodo Amfipolis na Apolonia, ha bịaruru obodo Tesalonaịka, ebe ụlọ nzukọ ndị Juu dị."
        ]
      },
      {
        "type": "verse",
        "number": 2,
        "content": [
          "Pọl bakwuuru ha, dịka ọ na-eme oge niile. Ọ nọnyere ha izu ụka atọ, ya na ha na-atụgharị uche nʼAkwụkwọ Nsọ,"
        ]
      },
      {
        "type": "verse",
        "number": 3,
        "content": [
          "na-akọwara ha na-edokwa ha anya na ọ dị mkpa na Kraịst ga-ahụ ahụhụ, ma sitekwa nʼọnwụ bilie. Ọ sịrị, “Jisọs a, nke m na-ekwusara unu bụ Kraịst ahụ.”"
        ]
      },
      {
        "type": "verse",
        "number": 4,
        "content": [
          "Ụfọdụ nʼime ndị Juu ahụ ka e mere ka ha kwere ma sonyere Pọl na Saịlas, otu aka ahụ, igwe mmadụ ndị na-atụ egwu Chineke nʼetiti ndị Griik na ụmụ nwanyị ụfọdụ a maara aha ha."
        ]
      },
      {
        "type": "verse",
        "number": 5,
        "content": [
          "Ma ndị Juu jupụtara nʼekworo, nʼihi ya, ha kpaliri obi ụfọdụ mmadụ efu nʼetiti ha nʼọma ahịa. Ndị a malitekwara ọgbaaghara nʼụzọ dị iche nʼime obodo. Ha tikasịrị ụlọ Jesin, nʼihi na ha chọrọ ịdọpụta ha nyefee ha nʼaka ọha mmadụ."
        ]
      },
      {
        "type": "verse",
        "number": 6,
        "content": [
          "Ma mgbe ha na-achọtaghị ha nʼebe ahụ, ha dọpụtara Jesin na ụmụnna anyị ụfọdụ, duru ha jekwuru ndị ikpe nke obodo ahụ, na-eti mkpu, “Ndị a kpuru ụwa ihu nʼala abịala inye obodo ukwu anyị nsogbu."
        ]
      },
      {
        "type": "verse",
        "number": 7,
        "content": [
          "Ma Jesin nabatara ha nʼụlọ ya. Ha na-emebi iwu Siza nʼihi na ha na-asịkwa na ọ dị eze ọzọ dị nke a na-akpọ Jisọs.”"
        ]
      },
      {
        "type": "verse",
        "number": 8,
        "content": [
          "Okwu dị otu a wetara obi ịlọ mmiri nʼetiti ndị ikpe na mmadụ niile."
        ]
      },
      {
        "type": "verse",
        "number": 9,
        "content": [
          "Ha hapụrụ Jesin na ndị ọzọ, naanị mgbe ndị akaebe bịara kwụọ ụgwọ e jiri gbapụta ha."
        ]
      },
      {
        "type": "heading",
        "content": [
          "Pọl nʼobodo Beria"
        ]
      },
      {
        "type": "verse",
        "number": 10,
        "content": [
          "Ma nʼabalị ahụ, ndị kwere ekwe mere ngwangwa zipụ Pọl na Saịlas ka ha gaa obodo Beria. Ma mgbe ha ruru nʼebe ahụ, ha banyere nʼụlọ nzukọ ndị Juu."
        ]
      },
      {
        "type": "verse",
        "number": 11,
        "content": [
          "Ma ndị bi na Beria jiri obi ghere oghe nabata okwu a karịa ndị bi na Tesalonaịka. Nʼihi na ha ji ịnụ ọkụ nʼobi nara okwu ahụ, na-enyocha Akwụkwọ Nsọ kwa ụbọchị, ka ha mara ma ihe ha na-ekwu ọ bụ eziokwu. Ha mere nke a ụbọchị niile."
        ]
      },
      {
        "type": "verse",
        "number": 12,
        "content": [
          "Ọtụtụ nʼime ha kweere, ụfọdụ ụmụ nwanyị na ụmụ nwoke ndị Griik a maara aha ha chegharịkwara."
        ]
      },
      {
        "type": "verse",
        "number": 13,
        "content": [
          "Ma mgbe ndị Juu bi na Tesalonaịka nụrụ na Pọl na-ekwusa oziọma Chineke na obodo Beria, ụfọdụ ha gara nʼebe ahụ na-akpali igwe ndị mmadụ nʼihi iwebata ọgbaaghara."
        ]
      },
      {
        "type": "verse",
        "number": 14,
        "content": [
          "Ndị kwere ekwe mere ngwangwa zipụ Pọl ka ọ gaa nʼakụkụ oke osimiri dị nʼebe ahụ. Ma ha hapụrụ Saịlas na Timoti ka ha na ha nọdụ."
        ]
      },
      {
        "type": "verse",
        "number": 15,
        "content": [
          "Ma ndị dupuru Pọl sooro ya ruo obodo Atens. Ha lawara, hapụrụ Saịlas na Timoti ozi ka ha bịakwute ya na-atụfughị oge."
        ]
      },
      {
        "type": "heading",
        "content": [
          "Pọl nʼobodo Atens"
        ]
      },
      {
        "type": "verse",
        "number": 16,
        "content": [
          "Mgbe Pọl nọ na-echere ha nʼAtens, o wutere mmụọ ya nke ukwuu nʼihi arụsị niile ọ hụrụ, nke jupụtara nʼobodo ahụ."
        ]
      },
      {
        "type": "verse",
        "number": 17,
        "content": [
          "Nʼihi nke a, ya na ndị Juu na ndị na-atụ egwu Chineke, na-anọgide nʼụlọ nzukọ na-arụrịta ụka. Kwa ụbọchị, ọ na-apụkwa nʼọma ahịa na-agwa ndị niile o zutere okwu."
        ]
      },
      {
        "type": "verse",
        "number": 18,
        "content": [
          "Ya na ụfọdụ ndị Epikuri",
          {
            "noteId": 422
          },
          "na ndị Stoịk",
          {
            "noteId": 423
          },
          "bụ ndị ọkachamara na-arụrịta ụka. Ndị ụfọdụ na-asị, “gịnị ka onye ekwurekwu a ga-ekwu?” Ndị ọzọ sịrị, “ọ dịka onye na-ekwusa ụmụ mmụọ",
          {
            "noteId": 424
          },
          "ndị ala ọzọ.” Ha kwuru nke a nʼihi na ọ na-ekwusa oziọma banyere Jisọs na mbilite nʼọnwụ ya."
        ]
      },
      {
        "type": "verse",
        "number": 19,
        "content": [
          "Ha kpọbatara ya nʼebe ha zukọrọ, ebe a na-akpọ Areopagọs,",
          {
            "noteId": 425
          },
          "ebe ha nọ sị ya, “Anyị enwere ike ịmata ihe banyere ozizi ọhụrụ gị a?"
        ]
      },
      {
        "type": "verse",
        "number": 20,
        "content": [
          "Ị na-ekwu ihe ndị na-agbagwoju anyị anya. Anyị chọrọ ịmata ihe ndị a nke ọma.”"
        ]
      },
      {
        "type": "verse",
        "number": 21,
        "content": [
          "(Ndị Atens niile na ndị ala ọzọ bi nʼobodo ahụ, enweghị ohere ime ihe ọbụla, ọ gwụchaala ọrụ ikwu na ịnụ banyere ihe dị ọhụrụ.)"
        ]
      },
      {
        "type": "verse",
        "number": 22,
        "content": [
          "Mgbe ahụ Pọl guzoro na nzukọ Areopagọs sị, “Unu ndị Atens, ahụla m na ọ na-anụ unu ọkụ nʼobi ịsọpụrụ mmụọ nke unu na-efe ofufe."
        ]
      },
      {
        "type": "verse",
        "number": 23,
        "content": [
          "Nʼihi na mgbe m na-ejegharị nʼobodo unu, ahụrụ m ụlọ chi dị iche iche, ahụrụ m otu ebe ịchụ aja nke e dekwasịrị nʼelu ya: Ihe e nyere chi nke amaghị ama. Ya mere, ihe ahụ unu na-efe ofufe nʼamaghị ama nke a ka m na-ekwusara unu."
        ]
      },
      {
        "type": "verse",
        "number": 24,
        "content": [
          "“Chineke onye kere ụwa na ihe niile dị nʼime ya. Ebe ọ bụ onye nwe eluigwe na ụwa, ọ dịghị ebikwa nʼụlọnsọ e jiri aka wuo."
        ]
      },
      {
        "type": "verse",
        "number": 25,
        "content": [
          "Otu aka ahụ, ọ dịghị anara ije ozi site nʼaka mmadụ, dịka a ga-asị na o nwere ihe kọrọ ya. Ya onwe ya na-enye ndụ na ume na ihe niile. Ọ na-egbokwa mkpa niile."
        ]
      },
      {
        "type": "verse",
        "number": 26,
        "content": [
          "O sitere nʼaka otu onye, bụ mmadụ mbụ ahụ, kee agbụrụ niile nke mmadụ nʼotu nʼotu, ka ha biri nʼelu ụwa dum. O jiri aka ya kewachaa oge ọgbọ ọbụla ga-anọ na oke niile nke ebe obibi ha."
        ]
      },
      {
        "type": "verse",
        "number": 27,
        "content": [
          "Ma nzube ya banyere ihe niile bụ ka onye ọbụla chọsie Chineke ike. Eleghị anya, mmadụ nwere ike lezie ụzọ ya anya, si otu a chọta ya. Ọ nọkwaghị mmadụ ọbụla nʼebe dị anya."
        ]
      },
      {
        "type": "verse",
        "number": 28,
        "content": [
          "‘Nʼihi nʼime ya ka anyị na-ebi, anyị na-ejegharịkwa nʼime ya na-adịkwa ndụ.’ Dịka ụfọdụ nʼime unu ndị ode abụ na-ekwu sị, ‘Anyị onwe anyị bụ ụmụ ya.’"
        ]
      },
      {
        "type": "verse",
        "number": 29,
        "content": [
          "“Ebe anyị bụ ndị Chineke mụrụ, o kwesighị ka anyị na-eche na ihe akpọrọ Chineke yiri ọlaọcha maọbụ ọlaedo, maọbụ nkume, ihe apịrị apị site na ǹka na ihe dị nʼobi mmadụ."
        ]
      },
      {
        "type": "verse",
        "number": 30,
        "content": [
          "Ma Chineke lefuru enweghị nghọta nke mmadụ anya banyere ihe ndị a niile nʼoge gara aga. Ma ugbu a, ọ chọrọ ka mmadụ niile chegharịa."
        ]
      },
      {
        "type": "verse",
        "number": 31,
        "content": [
          "Nʼihi na o debela otu ụbọchị mgbe ọ ga-ekpe ụwa niile ikpe nʼụzọ ezi omume, site nʼaka otu nwoke ọ họpụtara. O mekwara ka nke a guzosie ike, mgbe o mere ka onye ahụ sị nʼọnwụ bilie.”"
        ]
      },
      {
        "type": "verse",
        "number": 32,
        "content": [
          "Mgbe ha nụrụ ihe banyere mbilite nʼọnwụ nke ndị nwụrụ anwụ, ha chịrị ya ọchị. Ma ụfọdụ nʼime ha sịrị, “Nʼoge ọzọ anyị ga-achọ ịnụ okwu ndị a.”"
        ]
      },
      {
        "type": "verse",
        "number": 33,
        "content": [
          "Nʼoge a, Pọl hapụrụ ha."
        ]
      },
      {
        "type": "verse",
        "number": 34,
        "content": [
          "Mmadụ ole na ole sooro ya, bụrụkwa ndị kwere ekwe. Otu onye nʼime ha bụ Dionisiọs onye Areopagọs. Onye ọzọ bụ nwanyị a na-akpọ Damaris na ndị ọzọkwa."
        ]
      }
    ],
    "footnotes": [
      {
        "noteId": 422,
        "caller": "+",
        "text": "Otu ndị kwenyere na ndụ bụ maka naanị oriri na ọṅụṅụ.",
        "reference": {
          "chapter": 17,
          "verse": 18
        }
      },
      {
        "noteId": 423,
        "caller": "+",
        "text": "Otu ndị na-ekwenyeghị na ndụ bụ naanị oriri na ọṅụṅụ.",
        "reference": {
          "chapter": 17,
          "verse": 18
        }
      },
      {
        "noteId": 424,
        "caller": "+",
        "text": "Ha chere na ọ bụ chi nke ndị ala ọzọ, ha amaghị na ọ bụ Chi onye kere ihe niile ka ọ na-ekwu banyere ya.",
        "reference": {
          "chapter": 17,
          "verse": 18
        }
      },
      {
        "noteId": 425,
        "caller": "+",
        "text": "Maọbụ, Ugwu Maas",
        "reference": {
          "chapter": 17,
          "verse": 19
        }
      }
    ]
  },
  "thisChapterLink": "/api/ibo_bib/ACT/17.json",
  "thisChapterAudioLinks": {},
  "nextChapterApiLink": "/api/ibo_bib/ACT/18.json",
  "nextChapterAudioLinks": {},
  "previousChapterApiLink": "/api/ibo_bib/ACT/16.json",
  "previousChapterAudioLinks": {},
  "numberOfVerses": 34
}