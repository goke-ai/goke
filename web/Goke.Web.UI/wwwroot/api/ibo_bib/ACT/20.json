{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "ACT",
    "translationId": "ibo_bib",
    "name": "Ọrụ Ndị Ozi",
    "commonName": "Ọrụ Ndị Ozi",
    "title": "Ọrụ Ndị Ozi",
    "order": 44,
    "numberOfChapters": 28,
    "sha256": "beb34f86ac2e9ecf638b1df8e5ae7e87488df8a33aff7d1cbba602a8bc2f7ac5",
    "firstChapterApiLink": "/api/ibo_bib/ACT/1.json",
    "lastChapterApiLink": "/api/ibo_bib/ACT/28.json",
    "totalNumberOfVerses": 1007
  },
  "chapter": {
    "number": 20,
    "content": [
      {
        "type": "heading",
        "content": [
          "Pọl agaa obodo Masidonia na Griis"
        ]
      },
      {
        "type": "verse",
        "number": 1,
        "content": [
          "Mgbe ọgbaaghara ndị a kwụsịrị, Pọl kpọkwara ndị na-eso ụzọ ahụ, gbaa ha ume, gwa ha ka ha nọdụ nke ọma, ọ pụrụ gawa Masidonia."
        ]
      },
      {
        "type": "verse",
        "number": 2,
        "content": [
          "Mgbe ọ gagharịchara nʼakụkụ ala ahụ niile, werekwa okwu nkasiobi gbaa ndị ụmụnna ume, ọ bịaruru ala Griis."
        ]
      },
      {
        "type": "verse",
        "number": 3,
        "content": [
          "Ọ nọrọ ọnwa atọ nʼebe ahụ. Mgbe ọ chọpụtara na ndị Juu agbaala ajọ izu megide ya dịka ọ na-ejikere iso ụgbọ mmiri gaa Siria, o kpebiri ka ya si ụzọ Masidonia laghachi."
        ]
      },
      {
        "type": "verse",
        "number": 4,
        "content": [
          "Sopata onye Boria bụ ọkpara Pirọs, na Arịstakọs, na Sekundus ndị si na Tesalonaịka, na Gaiọs onye Debi na Timoti, na Taịkikọs na Trofimọs, ndị Eshịa sokwa ya na-aga ije a."
        ]
      },
      {
        "type": "verse",
        "number": 5,
        "content": [
          "Ndị a bu ụzọ gawa, na-eche anyị na Troas."
        ]
      },
      {
        "type": "verse",
        "number": 6,
        "content": [
          "Mgbe Mmemme Ngabiga ahụ gwụsịrị, anyị banyere ụgbọ mmiri rute Filipai bịakwute ha na Troas nʼụbọchị nke ise. Anyị nọrọ nʼebe ahụ ụbọchị asaa."
        ]
      },
      {
        "type": "heading",
        "content": [
          "Mkpọlite Yutikọs site nʼọnwụ nʼobodo Troas"
        ]
      },
      {
        "type": "verse",
        "number": 7,
        "content": [
          "Nʼụbọchị mbụ nʼizu ụka, mgbe anyị zukọrọ ịnyawa achịcha, Pọl gwara ha okwu, ebe ọ na-akwado ịla ma chi bọọ, o kwugidere okwu ruo nʼetiti abalị."
        ]
      },
      {
        "type": "verse",
        "number": 8,
        "content": [
          "Ọtụtụ oriọna dịkwa nʼime ọnụụlọ ahụ dị nʼụlọ elu ebe anyị zukọrọ."
        ]
      },
      {
        "type": "verse",
        "number": 9,
        "content": [
          "Otu nwokorobịa a na-akpọ Yutikọs nọdụrụ ala nʼoghereikuku, ọ bụ onye oke ụra bidoro ịtụ dịka Pọl na-ekwu okwu ruo oge dị anya. Mgbe ọ dara nʼoke ụra a, o sitere na nʼụlọ elu nke atọ dapụ, daa nʼala. Mgbe e buliri ya, ọ bụ onye nwụrụ anwụ."
        ]
      },
      {
        "type": "verse",
        "number": 10,
        "content": [
          "Pọl rituru nʼala selite ya elu jikụọ ya. Ọ sịrị ndị gbakọrọ nʼebe ahụ sị, “Ka obi hapụ ịlọ unu mmiri ọ dị ndụ.”"
        ]
      },
      {
        "type": "verse",
        "number": 11,
        "content": [
          "Ọ laghachikwara nʼụlọ elu ahụ, mgbe ọ nyawachara achịcha ma riekwa, o kwugidere okwu tutu chi abọọ, ọ hapụrụ ha bilie ije ya."
        ]
      },
      {
        "type": "verse",
        "number": 12,
        "content": [
          "Ha kulitere nwokorobịa ahụ na ndụ nke mere ka ọṅụ jupụta ha nʼobi. Ọ gbakwara ha ume nke ukwuu."
        ]
      },
      {
        "type": "heading",
        "content": [
          "Ekele ikpeazụ nke Pọl nye ndị okenye Efesọs"
        ]
      },
      {
        "type": "verse",
        "number": 13,
        "content": [
          "Anyị onwe anyị gara nʼihu banye nʼụgbọ mmiri chee ihu ịga Asọs. Ebe anyị zubere iburu Pọl nʼụgbọ anyị. O soghị anyị nʼihi na o zubere iji ụkwụ ruo ebe ahụ."
        ]
      },
      {
        "type": "verse",
        "number": 14,
        "content": [
          "Mgbe o zutere anyị nʼAsọs, anyị buru ya nʼụgbọ gaa Mitilen."
        ]
      },
      {
        "type": "verse",
        "number": 15,
        "content": [
          "Nʼụbọchị nke ọzọ ya, anyị rutere Kiọs, nʼụbọchị nke so ya, anyị gafere rute Samọs. Ma mgbe otu ụbọchị ọzọ gasịrị, anyị rutere Melitọs."
        ]
      },
      {
        "type": "verse",
        "number": 16,
        "content": [
          "Nʼoge a, Pọl kpebiri na ọ gaghị akwụsị nʼEfesọs ka ọ ghara itufu oge nʼEshịa, nʼihi na ọ na-eme ngwangwa irute Jerusalem nʼụbọchị mmemme Pentikọọsụ, ma ọ bụrụ ihe ọ pụrụ ime."
        ]
      },
      {
        "type": "verse",
        "number": 17,
        "content": [
          "Site na Melitọs, ọ zipụrụ ozi ka a kpọọrọ ya ndị okenye chọọchị nke Efesọs ka ha bịa zute ya."
        ]
      },
      {
        "type": "verse",
        "number": 18,
        "content": [
          "Oge ha bịakwutere ya, ọ gwara ha, “Unu maara nke ọma otu m si nọ nʼetiti unu mgbe niile mụ na unu nọrọ, site nʼụbọchị mbụ ụkwụ m zọkwasịrị nʼala Eshịa tutu ruo ugbu a."
        ]
      },
      {
        "type": "verse",
        "number": 19,
        "content": [
          "Arụrụ m ọrụ Onyenwe anyị site nʼobi umeala na anya mmiri nʼetiti ntaramahụhụ dị ukwuu, site nʼizu ọjọọ ndị Juu gbara maka m."
        ]
      },
      {
        "type": "verse",
        "number": 20,
        "content": [
          "Unu hụrụ na m ahapụghị ime ka unu mara ihe ọbụla ga-abara unu uru, mgbe ọbụla m na-akụziri unu ihe nʼụlọ maọbụ nʼihu ọha."
        ]
      },
      {
        "type": "verse",
        "number": 21,
        "content": [
          "E kwusaala m nye ma ndị Juu ma ndị Griik okwu nchegharị nʼebe Chineke nọ, na okwukwe nʼebe Onyenwe anyị Jisọs nọ."
        ]
      },
      {
        "type": "verse",
        "number": 22,
        "content": [
          "“Ma otu ọ dị, ana m aga Jerusalem dịka iwu Mmụọ Nsọ nyere m si dị, ma amaghị m ihe ọnọdụ m ga-abụ nʼebe ahụ."
        ]
      },
      {
        "type": "verse",
        "number": 23,
        "content": [
          "Karịakwa na Mmụọ Nsọ na-agbara m ama nʼebe ọbụla na mkpọrọ na ntaramahụhụ na-eche m nʼebe ahụ."
        ]
      },
      {
        "type": "verse",
        "number": 24,
        "content": [
          "Ma akpọghị m ndụ m ihe ọbụla. Karịa naanị ka m gbazuo ọsọ m ma jezuokwa ozi ahụ m natara nʼaka Onyenwe anyị Jisọs, nke bụ ịkọwa banyere oziọma nke amara Chineke."
        ]
      },
      {
        "type": "verse",
        "number": 25,
        "content": [
          "“Ma ugbu a, amaara m na o nweghị onye ọbụla nʼime unu, bụ ndị m jegharịrị nʼetiti ha na-ezisara ihe banyere alaeze a ga-ahụ m anya ọzọ."
        ]
      },
      {
        "type": "verse",
        "number": 26,
        "content": [
          "Ya mere, ana m agwasị unu ike, taa, na abụ m onye aka ya dị ọcha nʼebe ọbara onye ọbụla nʼime unu dị."
        ]
      },
      {
        "type": "verse",
        "number": 27,
        "content": [
          "Nʼihi na-esepụghị m aka ikwupụta nzọpụta Chineke nye unu."
        ]
      },
      {
        "type": "verse",
        "number": 28,
        "content": [
          "Ma ugbu a, kpacharanụ anya! Leziekwanụ onwe unu na igwe atụrụ nke Mmụọ Nsọ mere unu ndị nlekọta anya ya. Ka unu bụrụ ndị ọzụzụ atụrụ nke chọọchị Chineke, bụ nke o ji ọbara ya zụtara onwe ya."
        ]
      },
      {
        "type": "verse",
        "number": 29,
        "content": [
          "Nʼihi na amaara m na mgbe m lachara, agụ jọgburu onwe ya ga-abata nʼetiti unu nke na-agaghị emere igwe atụrụ ebere."
        ]
      },
      {
        "type": "verse",
        "number": 30,
        "content": [
          "Ụfọdụ nʼime unu ga-ebili tụgharịa eziokwu ahụ ịhụ ka ha si otu a dọrọ ụfọdụ ndị na-eso ụzọ ahụ nye onwe ha."
        ]
      },
      {
        "type": "verse",
        "number": 31,
        "content": [
          "Ya mere, na-echenụ nche! Chetakwanụ na nʼime afọ atọ m nọrọ nʼetiti unu, ehihie na abalị, eji m ịkwa akwa na anya mmiri na-adụ unu ọdụ."
        ]
      },
      {
        "type": "verse",
        "number": 32,
        "content": [
          "“Ugbu a ana m etife unu nʼaka Chineke na nlekọta ya. Ana m etifekwa unu nʼaka okwu amara ya nke pụrụ ịgba okwukwe unu ume na inyekwa unu akụnụba ọ kwadobeere ndị ahụ e doro nsọ."
        ]
      },
      {
        "type": "verse",
        "number": 33,
        "content": [
          "Ọ dịghị mgbe ọbụla agụụ ịdọtara onwe m ọlaọcha maọbụ ọlaedo maọbụ uwe nke onye ọbụla ji gụọ m."
        ]
      },
      {
        "type": "verse",
        "number": 34,
        "content": [
          "Ọ bakwaghị uru ịgwa unu na ọ bụ aka m rụpụtara ọrụ gbooro m mkpa niile, na nke gbokwara mkpa ndị ahụ mụ na ha so."
        ]
      },
      {
        "type": "verse",
        "number": 35,
        "content": [
          "Nʼihe niile, abụkwa m ihe ilere anya nye unu banyere inyere ndị ogbenye aka, site nʼịrụ ọrụ nʼụzọ dị otu a, na-echetara m okwu nke Onyenwe anyị Jisọs kwuru sị,",
          {
            "text": "‘Ngọzị karịrị dị nʼinye enye karịa ịnara anara.’ ”",
            "wordsOfJesus": true
          }
        ]
      },
      {
        "type": "verse",
        "number": 36,
        "content": [
          "Mgbe o kwusiri okwu ndị a, o soro ha niile gbuo ikpere nʼala kpekwa ekpere."
        ]
      },
      {
        "type": "verse",
        "number": 37,
        "content": [
          "Ha bere akwa nke ukwuu, makụọ Pọl, sutukwa ya ọnụ."
        ]
      },
      {
        "type": "verse",
        "number": 38,
        "content": [
          "O wutere ha karịa na o kwuru na ha agaghị ahụ ya anya ọzọ. Emesịa, ha duru ya ruo ebe ọ banyere ụgbọ mmiri."
        ]
      }
    ],
    "footnotes": []
  },
  "thisChapterLink": "/api/ibo_bib/ACT/20.json",
  "thisChapterAudioLinks": {},
  "nextChapterApiLink": "/api/ibo_bib/ACT/21.json",
  "nextChapterAudioLinks": {},
  "previousChapterApiLink": "/api/ibo_bib/ACT/19.json",
  "previousChapterAudioLinks": {},
  "numberOfVerses": 38
}