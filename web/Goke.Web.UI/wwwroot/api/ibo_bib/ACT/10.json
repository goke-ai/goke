{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "ACT",
    "translationId": "ibo_bib",
    "name": "Ọrụ Ndị Ozi",
    "commonName": "Ọrụ Ndị Ozi",
    "title": "Ọrụ Ndị Ozi",
    "order": 44,
    "numberOfChapters": 28,
    "sha256": "beb34f86ac2e9ecf638b1df8e5ae7e87488df8a33aff7d1cbba602a8bc2f7ac5",
    "firstChapterApiLink": "/api/ibo_bib/ACT/1.json",
    "lastChapterApiLink": "/api/ibo_bib/ACT/28.json",
    "totalNumberOfVerses": 1007
  },
  "chapter": {
    "number": 10,
    "content": [
      {
        "type": "heading",
        "content": [
          "Kọnelịọs ezie Pita ozi"
        ]
      },
      {
        "type": "verse",
        "number": 1,
        "content": [
          "Nʼoge ahụ, o nwere otu nwoke bi na Sizaria, aha ya bụ Kọnelịọs. O bụ ọchịagha na-elekọta narị ndị agha si na mpaghara Itali."
        ]
      },
      {
        "type": "verse",
        "number": 2,
        "content": [
          "Nwoke a na ezinaụlọ ya bụ ndị na-asọpụrụ ma na-atụkwa egwu Chineke. Ọ na-enyere ndị ogbenye aka na-ekpekwara Chineke mgbe niile."
        ]
      },
      {
        "type": "verse",
        "number": 3,
        "content": [
          "Otu ụbọchị, nʼihe dịka elekere atọ nke ehihie, ọ hụrụ ọhụ ebe otu mmụọ ozi nke Chineke bịakwutere ya sị ya, “Kọnelịọs!”"
        ]
      },
      {
        "type": "verse",
        "number": 4,
        "content": [
          "Kọnelịọs lekwasịrị ya anya nʼegwu jụọ ya sị, “Onyenwe m, ọ bụ gịnị?” Ọ sịrị ya, “Ekpere gị na onyinye gị nye ndị ogbenye e rutela dịka ihe ncheta nʼihu Chineke."
        ]
      },
      {
        "type": "verse",
        "number": 5,
        "content": [
          "Ugbu a, zie ndị ikom ka ha gaa nʼobodo Jopa kpọta otu onye aha ya bụ Saimọn, onye a na-akpọkwa Pita."
        ]
      },
      {
        "type": "verse",
        "number": 6,
        "content": [
          "Ọ bụ ọbịa nʼụlọ otu nwoke a na-akpọ Saimọn, onye na-edozi akpụkpọ anụ. Onye ụlọ ya dị nʼakụkụ osimiri.”"
        ]
      },
      {
        "type": "verse",
        "number": 7,
        "content": [
          "Mgbe mmụọ ozi ahụ gwara ya okwu pụrụ, ọ kpọrọ ndị ohu ya abụọ na otu nʼime ndị agha na-eche ya nche nke na-atụkwa egwu Chineke."
        ]
      },
      {
        "type": "verse",
        "number": 8,
        "content": [
          "Mgbe ọ kọchara ha ihe niile, o zigara ha Jopa."
        ]
      },
      {
        "type": "heading",
        "content": [
          "Ọhụ Pita hụrụ"
        ]
      },
      {
        "type": "verse",
        "number": 9,
        "content": [
          "Nʼechi ya, mgbe ha nọ nso nʼebe ahụ, nʼihe dịka elekere iri na abụọ nke ehihie, Pita rigooro nʼelu ụlọ ahụ ikpe ekpere."
        ]
      },
      {
        "type": "verse",
        "number": 10,
        "content": [
          "Agụụ bidoro ịgụ ya, ọ chọọ ihe ọ ga-eri. Ma mgbe a na-akwado nri, ọ hụrụ ọhụ."
        ]
      },
      {
        "type": "verse",
        "number": 11,
        "content": [
          "Ọ hụrụ ka eluigwe meghere, hụkwa ihe dịka akwa ọcha dị obosara nke e sitere nʼakụkụ anọ ya na-ewedata nʼala."
        ]
      },
      {
        "type": "verse",
        "number": 12,
        "content": [
          "Ihe dị nʼime ya: bụ ụmụ anụmanụ dị iche iche, ndị nwere ụkwụ anọ, ma anụ ndị na-akpụ akpụ nʼala na ụmụ nnụnụ nke igwe."
        ]
      },
      {
        "type": "verse",
        "number": 13,
        "content": [
          "Mgbe ahụ, ọ nụrụ olu na-asị,",
          {
            "text": "“Pita bilie, gbuo ma riekwa.”",
            "wordsOfJesus": true
          }
        ]
      },
      {
        "type": "verse",
        "number": 14,
        "content": [
          "Ma Pita sịrị, “Mba, Onyenwe m. Ọ dịbeghị mgbe m riri ihe ọbụla rụrụ arụ maọbụ nke na-adịghị ọcha.”"
        ]
      },
      {
        "type": "verse",
        "number": 15,
        "content": [
          "Olu ahụ gwara ya nke ugboro abụọ,",
          {
            "text": "“Akpọla ihe ọbụla ihe rụrụ arụ bụ nke Chineke mere ka ọ dị ọcha.”",
            "wordsOfJesus": true
          }
        ]
      },
      {
        "type": "verse",
        "number": 16,
        "content": [
          "Ihe a mere ugboro atọ, ngwangwa, e weghachikwara ya nʼeluigwe."
        ]
      },
      {
        "type": "verse",
        "number": 17,
        "content": [
          "Mgbe Pita nọ na-atule ihe ọhụ ahụ pụtara bụ nke gbakwara ya gharịị, lee, ndị ikom ahụ Kọnelịọs zipụrụ abịarutela kwụsị nʼọnụ ụzọ, na-ajụ ebe ụlọ Saimọn dị."
        ]
      },
      {
        "type": "verse",
        "number": 18,
        "content": [
          "Ha kpọrọ oku ịjụ ma Saimọn onye a na-akpọ Pita ọ nọ nʼụlọ ahụ."
        ]
      },
      {
        "type": "verse",
        "number": 19,
        "content": [
          "Ka Pita nọrịị na-atụgharị uche nʼihe ọhụ ahụ pụtara, Mmụọ Nsọ gwara ya, “Lee, mmadụ atọ guzo nʼọnụ ụzọ ugbu a. Ha chọkwara ịhụ gị."
        ]
      },
      {
        "type": "verse",
        "number": 20,
        "content": [
          "Bilie, rịda jekwuru ha ngwangwa, enwela obi abụọ ị soro ha gawa, nʼihi na ọ bụ m zitere ha.”"
        ]
      },
      {
        "type": "verse",
        "number": 21,
        "content": [
          "Pita jekwuru ndị ikom ahụ, sị, “Ọ bụ m bụ onye unu na-achọ, gịnị ka unu na-achọrọ m?”"
        ]
      },
      {
        "type": "verse",
        "number": 22,
        "content": [
          "Ha sịrị, “Ọ bụ Kọnelịọs onyeisi agha na-elekọta narị ndị agha zitere anyị. Ọ bụ onye ezi omume nke na-atụ egwu Chineke, bụrụkwa onye ndị Juu niile na-asọpụrụ. Mmụọ ozi dị nsọ gwara ya ka ọ kpọta gị nʼụlọ ya, ịnụ ihe i nwere ikwu.”"
        ]
      },
      {
        "type": "verse",
        "number": 23,
        "content": [
          "Ya mere, ọ kpọbatara ha nʼụlọ dịka ndị ọbịa. Pita agaa nʼụlọ Kọnelịọs Echi ya, o biliri soro ha gawa, ụfọdụ ndị kwere ekwe na Jopa sokwara ya gaa."
        ]
      },
      {
        "type": "verse",
        "number": 24,
        "content": [
          "Nʼụbọchị na-esota ya, ha bịaruru Sizaria. Kọnelịọs nọrịị na-eche ha, ya na ndị ezinaụlọ ya, na ndị ikwu na ibe ya, na ndị enyi ya ọ kpọrọ."
        ]
      },
      {
        "type": "verse",
        "number": 25,
        "content": [
          "Mgbe Pita batara, Kọnelịọs zutere ya, daa nʼala nʼụkwụ ya, kpọọrọ ya isi nʼala."
        ]
      },
      {
        "type": "verse",
        "number": 26,
        "content": [
          "Ma Pita selitara ya elu sị, “Bilie ọtọ, mụ onwe m bụkwa mmadụ.”"
        ]
      },
      {
        "type": "verse",
        "number": 27,
        "content": [
          "Mgbe ha na-ekwurịta okwu, ọ banyere nʼime ụlọ ma hụ igwe mmadụ ka ha zukọtara."
        ]
      },
      {
        "type": "verse",
        "number": 28,
        "content": [
          "Ọ sịrị ha, “Unu maara nke ọma na ọ bụ ihe megidere iwu na onye Juu na onye mba ọzọ ga-enwe mmekọrịta maọbụ gaa leta onye mba ọzọ. Ma Chineke ezila m na m ekwesighị ịkpọ mmadụ ọbụla onye rụrụ arụ maọbụ onye na-adịghị ọcha."
        ]
      },
      {
        "type": "verse",
        "number": 29,
        "content": [
          "Nʼihi nke a, ọ bụ ya mere m jiri bịa mgbe akpọrọ m na-ajụghị ajụjụ. Ma ka m jụọ ugbu a ihe mere unu ji kpọọ m?”"
        ]
      },
      {
        "type": "verse",
        "number": 30,
        "content": [
          "Kọnelịọs sịrị, “Nʼụbọchị anọ gara aga, mgbe m nọ na-ekpe ekpere nʼoge ehihie nʼụlọ m, nʼihe dịka elekere atọ, na mberede, ahụrụ m nwoke yi uwe na-enwu ọcha ka o guzoro nʼihu m."
        ]
      },
      {
        "type": "verse",
        "number": 31,
        "content": [
          "Ọ sịrị, Kọnelịọs, ‘Chineke anụla ekpere gị ma chetakwa onyinye ị na-enye ndị ogbenye."
        ]
      },
      {
        "type": "verse",
        "number": 32,
        "content": [
          "Ziga nʼobodo Jopa nʼụlọ otu nwoke a na-akpọ Saimọn, onye na-edozi akpụkpọ anụ. O bi nʼakụkụ osimiri.’ Nʼebe ahụ ha ga-ahụkwa otu onye ọbịa aha ya bụ Saimọn a na-akpọ Pita."
        ]
      },
      {
        "type": "verse",
        "number": 33,
        "content": [
          "Ọ bụ nʼihi nke a ka m ji mee ngwangwa zie ka a kpọọ gị. Ọ dị mma na ị bịara. Ugbu a, anyị niile ezukọtala nʼebe a nʼihu Chineke ịnụrụ ihe niile Onyenwe anyị chọrọ ka ị gwa anyị.”"
        ]
      },
      {
        "type": "heading",
        "content": [
          "Okwu Pita kwuru"
        ]
      },
      {
        "type": "verse",
        "number": 34,
        "content": [
          "Mgbe ahụ Pita meghere ọnụ ya sị, “Ugbu a, aghọtala m nʼezie na Chineke abụghị onye na-ele mmadụ anya nʼihu."
        ]
      },
      {
        "type": "verse",
        "number": 35,
        "content": [
          "Kama nʼime mba ọbụla, onye ọbụla na-atụ egwu ya na onye na-arụ ọrụ ezi omume ka ọ na-anabata."
        ]
      },
      {
        "type": "verse",
        "number": 36,
        "content": [
          "Unu maara ihe banyere oziọma ahụ o zigaara ndị Izrel niile, nke na-akọ akụkọ oziọma nke udo site na Jisọs Kraịst onye bụ Onyenwe anyị nʼihe niile."
        ]
      },
      {
        "type": "verse",
        "number": 37,
        "content": [
          "Okwu ahụ gbasara nʼala Judịa niile, malite na Galili mgbe Jọn kwusachara baptizim nke ya."
        ]
      },
      {
        "type": "verse",
        "number": 38,
        "content": [
          "Otu Chineke si were Mmụọ Nsọ na ike wụkwasị Jisọs onye Nazaret dịka mmanụ, na otu o si jegharịa na-eme mma na-agwọkwa ndị niile ekwensu na-emekpa ahụ, nʼihi na Chineke nọnyeere ya."
        ]
      },
      {
        "type": "verse",
        "number": 39,
        "content": [
          "“Anyị bụ ndị akaebe ihe niile o mere nʼala ndị Juu na nʼime Jerusalem. Ha gburu ya site nʼịkpọgide ya nʼelu obe."
        ]
      },
      {
        "type": "verse",
        "number": 40,
        "content": [
          "Ma Chineke mere ka o si nʼọnwụ bilite mgbe ụbọchị atọ gasịrị. E mekwara ka ndị mmadụ hụ ya anya."
        ]
      },
      {
        "type": "verse",
        "number": 41,
        "content": [
          "Ọ bụghị mmadụ niile kama ọ bụ naanị anyị ndị Chineke họpụtara, dịka ndị akaebe, ndị soro ya rie ma ṅụọkwa mgbe o si nʼọnwụ bilie."
        ]
      },
      {
        "type": "verse",
        "number": 42,
        "content": [
          "O nyere anyị iwu ka anyị gaa zisaa oziọma nʼebe niile, ịkọwa na ọ bụ ya ka Chineke họpụtara ịbụ onye ikpe nke ndị dị ndụ na ndị nwụrụ anwụ."
        ]
      },
      {
        "type": "verse",
        "number": 43,
        "content": [
          "Ndị amụma niile gbara ama ihe banyere ya na onye ọbụla nke kweere na ya ga-enweta mgbaghara mmehie site nʼaha ya.”"
        ]
      },
      {
        "type": "heading",
        "content": [
          "Ndị mba ọzọ anata Mmụọ Nsọ"
        ]
      },
      {
        "type": "verse",
        "number": 44,
        "content": [
          "Mgbe Pita nọ na-ekwu okwu, Mmụọ Nsọ bịakwasịrị ndị niile nụrụ okwu a."
        ]
      },
      {
        "type": "verse",
        "number": 45,
        "content": [
          "Nke a juru ndị e biri ugwu nʼetiti ndị kwere ekwe soro Pita bịa anya otu e siri mee ka ndị mba ọzọ nata onyinye Mmụọ Nsọ ahụ."
        ]
      },
      {
        "type": "verse",
        "number": 46,
        "content": [
          "Nʼihi na ha nụrụ ka ha na-ekwu okwu nʼasụsụ dị iche iche na-etokwa Chineke. Mgbe ahụ Pita jụrụ,"
        ]
      },
      {
        "type": "verse",
        "number": 47,
        "content": [
          "“Ọ dị onye pụrụ igbochi anyị ime ndị a baptizim. Ndị natara Mmụọ Nsọ dị ka anyị onwe anyị?”"
        ]
      },
      {
        "type": "verse",
        "number": 48,
        "content": [
          "Nʼihi nke a, o nyere iwu ka e mee ha baptizim nʼaha Jisọs Kraịst. Ha rịọrọ ya ka ọ nọnyere ha ụbọchị ole na ole."
        ]
      }
    ],
    "footnotes": []
  },
  "thisChapterLink": "/api/ibo_bib/ACT/10.json",
  "thisChapterAudioLinks": {},
  "nextChapterApiLink": "/api/ibo_bib/ACT/11.json",
  "nextChapterAudioLinks": {},
  "previousChapterApiLink": "/api/ibo_bib/ACT/9.json",
  "previousChapterAudioLinks": {},
  "numberOfVerses": 48
}