{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "ACT",
    "translationId": "ibo_bib",
    "name": "Ọrụ Ndị Ozi",
    "commonName": "Ọrụ Ndị Ozi",
    "title": "Ọrụ Ndị Ozi",
    "order": 44,
    "numberOfChapters": 28,
    "sha256": "beb34f86ac2e9ecf638b1df8e5ae7e87488df8a33aff7d1cbba602a8bc2f7ac5",
    "firstChapterApiLink": "/api/ibo_bib/ACT/1.json",
    "lastChapterApiLink": "/api/ibo_bib/ACT/28.json",
    "totalNumberOfVerses": 1007
  },
  "chapter": {
    "number": 23,
    "content": [
      {
        "type": "heading",
        "content": [
          "Pọl nʼihu nzukọ ndị Juu"
        ]
      },
      {
        "type": "verse",
        "number": 1,
        "content": [
          "Mgbe Pọl legidere ndị nzukọ a anya, ọ sịrị, “Ụmụnna m, mụ onwe m ejirila ezi akọnuche bie ndụ m niile nʼihu Chineke ruokwa ụbọchị taa.”"
        ]
      },
      {
        "type": "verse",
        "number": 2,
        "content": [
          "Nke a mere, Ananayas onyeisi nchụaja nyere iwu ka ndị nọ ya nso tie ya aka nʼọnụ."
        ]
      },
      {
        "type": "verse",
        "number": 3,
        "content": [
          "Ma Pọl, sịrị ya, “Otu a ka Chineke ga-esi tie gị, gị mgbidi e tere nzu. Ụdị onye ikpe dị aṅaa ka ị bụ i ji na-emebi iwu nʼonwe gị site nʼinye iwu ka e si otu a tie m ihe?”"
        ]
      },
      {
        "type": "verse",
        "number": 4,
        "content": [
          "Ndị guzo ya nso sịrị, “Ị na-ekwutọ onyeisi nchụaja Chineke?”"
        ]
      },
      {
        "type": "verse",
        "number": 5,
        "content": [
          "Ma Pọl sịrị, “Aghọtaghị m, ụmụnna m na ọ bụ onyeisi nchụaja. Nʼihi na akwụkwọ nsọ kwuru sị, ‘Ekwula okwu ọjọọ ọbụla megide onye na-achị ndị nke gị.’",
          {
            "noteId": 429
          },
          "”"
        ]
      },
      {
        "type": "verse",
        "number": 6,
        "content": [
          "Mgbe Pọl chọpụtara na otu ụzọ nʼime nzukọ ahụ bụ ndị otu Sadusii, ebe ndị ọzọ bụkwa ndị Farisii, o tiri mkpu nʼime nnọkọ ahụ sị, “Ụmụnna m, abụ m onye Farisii na nwa ndị Farisii. A na-ekpe m ikpe taa nʼihi olileanya m nwere na mbilite nʼọnwụ nke ndị nwụrụ anwụ.”"
        ]
      },
      {
        "type": "verse",
        "number": 7,
        "content": [
          "Mgbe o kwusiri nke a esemokwu dapụtara nʼetiti ndị Farisii na ndị Sadusii. Ọgbakọ ahụ kewara."
        ]
      },
      {
        "type": "verse",
        "number": 8,
        "content": [
          "Nʼihi na ndị Sadusii na-asị na mbilite nʼọnwụ maọbụ mmụọ ozi maọbụ mmụọ ọbụla adịghị. Ma ndị Farisii kweere nʼihe ndị a niile."
        ]
      },
      {
        "type": "verse",
        "number": 9,
        "content": [
          "Mkpọtụ malitere na-ada ike ike. Ụfọdụ ndị ozizi iwu so nʼotu ndị Farisii biliri ọtọ malite ịrụ ụka nʼoke olu sị, “Anyị ahụghị ihe ọjọọ nʼebe nwoke a nọ, ma gịnịkwa ma ọ bụrụ na ọ bụ mmụọ, maọbụ mmụọ ozi gwara ya okwu?”"
        ]
      },
      {
        "type": "verse",
        "number": 10,
        "content": [
          "Esemokwu a bịara karịa, nke mere na onyeisi ọchịagha tụrụ egwu na ha ga-adọkasị Pọl. Ọ gwara ndị agha ya ka ha banye were ike kpọpụta ya, ziga ya nʼogige ndị agha."
        ]
      },
      {
        "type": "verse",
        "number": 11,
        "content": [
          "Nʼabalị ya, Onyenwe anyị bịakwutere ya sị,",
          {
            "text": "“Nwee obi ike, dịka i si gbaa ama banyere m na Jerusalem, ị ghaghị ịgbakwara m ama na Rom.”",
            "wordsOfJesus": true
          }
        ]
      },
      {
        "type": "heading",
        "content": [
          "Izuzu igbu Pọl"
        ]
      },
      {
        "type": "verse",
        "number": 12,
        "content": [
          "Nʼụtụtụ echi ya ụfọdụ ndị Juu zukọtara gbaa izu, ṅụọkwa iyi na ha agaghị eri nri maọbụ ṅụọ ihe ọbụla tutu ruo mgbe ha gburu Pọl."
        ]
      },
      {
        "type": "verse",
        "number": 13,
        "content": [
          "Ndị zukọtara gbaa izu ọjọọ a karịrị iri mmadụ anọ."
        ]
      },
      {
        "type": "verse",
        "number": 14,
        "content": [
          "Ha jekwuuru ndịisi nchụaja ha na ndị okenye, sị ha, “Anyị kwekọtara ịhapụ iri maọbụ ịṅụ ihe ọbụla tutu ruo mgbe anyị gburu Pọl."
        ]
      },
      {
        "type": "verse",
        "number": 15,
        "content": [
          "Ugbu a, unu na nzukọ zienụ onyeisi ọchịagha ka ọ kpọpụtara unu ya. Meenụ ka unu na-achọ ịjụpụtasị eziokwu nʼọnụ ya nakwa itule ikpe ya nke ọma. Anyị dị njikere igbu ya nʼụzọ tupu ọ bịaruo unu nso.”"
        ]
      },
      {
        "type": "verse",
        "number": 16,
        "content": [
          "Ma nwa nwanne nwanyị Pọl nụrụ maka izuzu ọjọọ a. Ọ banyere nʼogige ndị agha kọọrọ Pọl."
        ]
      },
      {
        "type": "verse",
        "number": 17,
        "content": [
          "Pọl kpọrọ otu nʼime ndịisi agha ahụ gwa ya, “Biko kpọrọ nwokorobịa a gaa nʼebe ọchịagha nọ, o nwere okwu dị mkpa ọ chọrọ ịgwa ya.”"
        ]
      },
      {
        "type": "verse",
        "number": 18,
        "content": [
          "Ọ kpọọrọ ya jekwuru onyeisi agha, sị. “Pọl, onye mkpọrọ, kpọrọ m rịọ m ka m kpọtara gị nwokorobịa a nʼihi na o nwere ihe ọ chọrọ ịgwa gị.”"
        ]
      },
      {
        "type": "verse",
        "number": 19,
        "content": [
          "Onyeisi agha ahụ duuru ya nʼaka ya gaa nʼakụkụ ọzọ jụọ ya, “Gịnị bụ ihe ị chọrọ ịkọrọ m?”"
        ]
      },
      {
        "type": "verse",
        "number": 20,
        "content": [
          "Ọ sịrị, “Ndị Juu ụfọdụ ekwekọrịtala ịrịọ gị ka ị kpọpụta Pọl echi na nzukọ ụlọ ikpe. Ha ga-eme dịka ha nwere ihe dị mkpa ha chọrọ ịjụta ya."
        ]
      },
      {
        "type": "verse",
        "number": 21,
        "content": [
          "Ma aṅala ha ntị. Nʼihi na ihe karịrị iri mmadụ anọ na-ezo onwe ha na-eche inwude ya. Ndị a gbara ndụ na ha agaghị eri maọbụ ṅụọ ihe ọbụla tutu ruo mgbe ha gburu ya. Ha adịla njikere, ihe a na-eche bụ mkpebi gị nye arịrịọ ha.”"
        ]
      },
      {
        "type": "verse",
        "number": 22,
        "content": [
          "Ọchịagha ahụ zilagara nwokorobịa ahụ site nʼinye ya iwu, “Emekwala ka onye ọbụla mata na ị bịara gwa m ihe dị otu a.”"
        ]
      },
      {
        "type": "heading",
        "content": [
          "Pọl agaa Sizaria"
        ]
      },
      {
        "type": "verse",
        "number": 23,
        "content": [
          "Mgbe e mesịrị, ọ kpọrọ mmadụ abụọ nʼime ndịisi agha nye ha iwu sị, “Gaanụ jikere narị ndị agha abụọ, na iri mmadụ asaa ndị na-agba ịnyịnya, tinyere narị ndị ikom abụọ ndị na-ama ùbe, ndị ga-aga Sizaria nʼelekere itoolu nke abalị a."
        ]
      },
      {
        "type": "verse",
        "number": 24,
        "content": [
          "Nyekwa Pọl ịnyịnya nke ọ ga-agba, ka e nwee ike duru ya gakwuru Feliks bụ gọvanọ nʼudo.”"
        ]
      },
      {
        "type": "verse",
        "number": 25,
        "content": [
          "O dere akwụkwọ nʼolu dị otu a:"
        ]
      },
      {
        "type": "verse",
        "number": 26,
        "content": [
          "Klọdiọs Lisias, Na-edegara Feliks onye nsọpụrụ na-adịrị, onye na-achị akụkụ a. Ana m ekele gị."
        ]
      },
      {
        "type": "verse",
        "number": 27,
        "content": [
          "Ndị Juu jidere nwoke a chọọ igbu ya, ma mgbe m nụrụ na ọ bụ onye Rom, mụ na ndị agha m bịara napụta ya nʼaka ha."
        ]
      },
      {
        "type": "verse",
        "number": 28,
        "content": [
          "Achọrọ m ịmata ihe mere ha ji ebo ya ebubo, nʼihi ya eduuru m ya gaa nʼọgbakọ ndị okenye ha."
        ]
      },
      {
        "type": "verse",
        "number": 29,
        "content": [
          "Ma achọpụtara m na ọ bụ ihe banyere iwu ha. Nʼeziokwu, o nweghị ihe ọbụla kwesiri iji tụọ ya mkpọrọ maọbụ ọnwụ nʼime ebubo ahụ."
        ]
      },
      {
        "type": "verse",
        "number": 30,
        "content": [
          "Mgbe a gwara m banyere izuzu a na-agba megide nwoke a, ezitere m gị ya nʼegbughị oge. Enyekwara m ndị niile na-ebo ya ebubo iwu, ka ha bịa nʼihu gị kpee ọnụ ha."
        ]
      },
      {
        "type": "verse",
        "number": 31,
        "content": [
          "Ya mere, nʼabalị ahụ, ndị agha dubatara Pọl na Antipatris dịka e nyere ha nʼiwu."
        ]
      },
      {
        "type": "verse",
        "number": 32,
        "content": [
          "Nʼechi ya, ha hapụrụ ya na ndị na-agba nʼelu ịnyịnya ka ha duru ya gawa, ebe ha laghachiri nʼogige ndị agha."
        ]
      },
      {
        "type": "verse",
        "number": 33,
        "content": [
          "Mgbe ha bịarutere Sizaria, ha nyere onyeisi obodo ahụ akwụkwọ ozi, ma kpọnyekwa ya Pọl."
        ]
      },
      {
        "type": "verse",
        "number": 34,
        "content": [
          "Gọvanọ ahụ gụrụ akwụkwọ ozi ahụ, jụọ ya akụkụ ala o si pụta. Mgbe ọ matara na ọ bụ onye Silisia,"
        ]
      },
      {
        "type": "verse",
        "number": 35,
        "content": [
          "ọ sịrị ya, “Aga m enye okwu gị ezigbo ohere mgbe ndị na-ebo gị ebubo bịara.” O nyekwara iwu ka e debe ya nʼobi Herọd nʼaka ndị nche."
        ]
      }
    ],
    "footnotes": [
      {
        "noteId": 429,
        "caller": "+",
        "text": "Ọpụ 22:28",
        "reference": {
          "chapter": 23,
          "verse": 5
        }
      }
    ]
  },
  "thisChapterLink": "/api/ibo_bib/ACT/23.json",
  "thisChapterAudioLinks": {},
  "nextChapterApiLink": "/api/ibo_bib/ACT/24.json",
  "nextChapterAudioLinks": {},
  "previousChapterApiLink": "/api/ibo_bib/ACT/22.json",
  "previousChapterAudioLinks": {},
  "numberOfVerses": 35
}