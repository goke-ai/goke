{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "ACT",
    "translationId": "ibo_bib",
    "name": "Ọrụ Ndị Ozi",
    "commonName": "Ọrụ Ndị Ozi",
    "title": "Ọrụ Ndị Ozi",
    "order": 44,
    "numberOfChapters": 28,
    "sha256": "beb34f86ac2e9ecf638b1df8e5ae7e87488df8a33aff7d1cbba602a8bc2f7ac5",
    "firstChapterApiLink": "/api/ibo_bib/ACT/1.json",
    "lastChapterApiLink": "/api/ibo_bib/ACT/28.json",
    "totalNumberOfVerses": 1007
  },
  "chapter": {
    "number": 19,
    "content": [
      {
        "type": "heading",
        "content": [
          "Pọl nʼobodo Efesọs"
        ]
      },
      {
        "type": "verse",
        "number": 1,
        "content": [
          "Mgbe Apọlọs nọ na Kọrint, Pọl sitere ụzọ nke nʼime elu ala bịarute Efesọs. Nʼebe ahụ, ọ hụrụ ụfọdụ ndị na-eso ụzọ ahụ,"
        ]
      },
      {
        "type": "verse",
        "number": 2,
        "content": [
          "sị ha, “Unu natakwara Mmụọ Nsọ mgbe unu kweere?” Ha sịrị ya, “Mba, anyị anụbeghị na ọ nwere ihe dịka Mmụọ Nsọ.”"
        ]
      },
      {
        "type": "verse",
        "number": 3,
        "content": [
          "Ya mere, ọ sịrị, “Gịnị ka unu kwenyere nʼime ya mgbe e mere unu baptizim?” Ha sịrị, “Baptizim nke Jọn.”"
        ]
      },
      {
        "type": "verse",
        "number": 4,
        "content": [
          "Mgbe ahụ, Pọl sịrị, “Baptizim Jọn bụ nke gbasara nchegharị site na mmehie, na-agwa ndị mmadụ ka ha kwere nʼonye ahụ na-eso ya na-abịa, nke bụ, ikwere nʼime Jisọs.”"
        ]
      },
      {
        "type": "verse",
        "number": 5,
        "content": [
          "Mgbe ha nụrụ nke a, e mere ha baptizim nʼaha Onyenwe anyị Jisọs."
        ]
      },
      {
        "type": "verse",
        "number": 6,
        "content": [
          "Mgbe Pọl bikwasịrị ha aka ya abụọ nʼisi, ha natara Mmụọ Nsọ. Ha kwukwara okwu nʼasụsụ dị iche iche, bukwaa amụma."
        ]
      },
      {
        "type": "verse",
        "number": 7,
        "content": [
          "Ha niile ruru ndị ikom iri na abụọ."
        ]
      },
      {
        "type": "verse",
        "number": 8,
        "content": [
          "Ọ banyere nʼụlọ nzukọ ahụ ma were nkwuwa okwu, na ịrụ ụka nʼebe o doro anya gwasie ha okwu ike banyere alaeze Chineke. Ọ bụ ọnwa atọ ka o were ya ime nke a."
        ]
      },
      {
        "type": "verse",
        "number": 9,
        "content": [
          "Ma ụfọdụ nʼime ha mechiri obi ha; ha juru ikwenye, kama ha kwuru okwu ọjọọ megide Ụzọ ahụ nʼihu ọgbakọ ahụ niile. Ya mere, o sitere nʼebe ha nọ pụọ, kpọrọkwa ndị na-eso ụzọ ahụ, ha na-akparịta ụka kwa ụbọchị nʼụlọ ọgbakọ",
          {
            "noteId": 426
          },
          "Tiranọs."
        ]
      },
      {
        "type": "verse",
        "number": 10,
        "content": [
          "Ihe ndị a gakwara nʼihu afọ abụọ. Ndị niile bi na Eshịa nụkwara oziọma Onyenwe anyị. Ọtụtụ nʼime ha bụ ndị Juu, ma ndị ọzọ bụ ndị Griik."
        ]
      },
      {
        "type": "heading",
        "content": [
          "Ụmụ Skiva"
        ]
      },
      {
        "type": "verse",
        "number": 11,
        "content": [
          "Chineke sitere nʼaka Pọl rụọ ọtụtụ ọrụ ebube pụrụ iche."
        ]
      },
      {
        "type": "verse",
        "number": 12,
        "content": [
          "Nke bụ na-ewere ụfọdụ nʼime akịsị maọbụ ịchafọ na akwa mgbochi nke metụrụ ya nʼahụ na-atụkwasị nʼahụ ndị ọrịa, ahụ a dịkwa ha ike. E sitekwara na ya chụpụ mmụọ ọjọọ."
        ]
      },
      {
        "type": "verse",
        "number": 13,
        "content": [
          "Ụfọdụ ndị Juu dịkwa ndị na-ejegharị nʼobodo dị iche iche na-achụpụ mmụọ ọjọọ nʼime mmadụ. Ha chọkwara ime nke a nʼaha Onyenwe anyị Jisọs na-asị, “E ji m aha Jisọs, onye Pọl na-ekwusa na-enye unu iwu ka unu site nʼime ya pụta.”"
        ]
      },
      {
        "type": "verse",
        "number": 14,
        "content": [
          "Ndị na-eme ihe dị otu a bụ ụmụ asaa nke Skiva, onyeisi nchụaja, bụ onye Juu."
        ]
      },
      {
        "type": "verse",
        "number": 15,
        "content": [
          "Mmụọ ọjọọ ahụ zara ha sị, “Amaara m onye Jisọs bụ, amakwaara m onye Pọl bụ, ma unu onwe unu, unu bụ ndị ole?”"
        ]
      },
      {
        "type": "verse",
        "number": 16,
        "content": [
          "Nwoke ahụ mmụọ ọjọọ na-achị makwasịrị ha, tie ha ihe nke ukwuu, mee ka ha gbaa ọsọ. Ha gbara ọtọ gbapụ nʼụlọ ahụ. Ha merụkwara ahụ."
        ]
      },
      {
        "type": "verse",
        "number": 17,
        "content": [
          "Akụkọ banyere ihe ndị a jezuru obodo Efesọs niile. Mgbe ahụ, ndị Juu na ndị Griik ụfọdụ nụkwara ihe ndị a. Oke egwu jidekwara ha. Nʼihi nke a, e mekwara ka aha Onyenwe anyị Jisọs daa ụda nʼebe niile."
        ]
      },
      {
        "type": "verse",
        "number": 18,
        "content": [
          "Ọtụtụ ndị kwenyerenụ bịara na-ekwupụta omume ọjọọ ha niile, nʼihu mmadụ niile."
        ]
      },
      {
        "type": "verse",
        "number": 19,
        "content": [
          "Ọtụtụ nʼime ndị na-agwọ ọgwụ mgbaasị bupụtara akwụkwọ niile ha ji na-eme mgbaasị, kpọọ ha ọkụ nʼihu mmadụ niile. Akwụkwọ niile a kpọrọ ọkụ nʼụbọchị ahụ ga-eru ego ruru puku ọlaọcha iri ise."
        ]
      },
      {
        "type": "verse",
        "number": 20,
        "content": [
          "Ya mere, okwu Onyenwe anyị toro, na-agbasa nʼike nʼike na-adịkwa ire."
        ]
      },
      {
        "type": "verse",
        "number": 21,
        "content": [
          "Mgbe ihe ndị a gasịrị, Pọl kpebiri nʼime mmụọ ya na ya ga-eje ruo Masidonia na Akaịa tupu ọ bịaruo Jerusalem. O sịkwara “na ya aghaghị ijeru Rom nʼọgwụgwụ ije ya niile.”"
        ]
      },
      {
        "type": "verse",
        "number": 22,
        "content": [
          "O zipụrụ ndị na-enyere ya aka, bụ Timoti na Erastọs ka ha buru ụzọ jeruo Masidonia. Ma ya onwe ya nọgidere nʼime Eshịa nwa oge."
        ]
      },
      {
        "type": "heading",
        "content": [
          "Ọgbaaghara nʼobodo Efesọs"
        ]
      },
      {
        "type": "verse",
        "number": 23,
        "content": [
          "Ma ọ bụ nʼoge a ka oke nsogbu malitere megide Ụzọ ahụ."
        ]
      },
      {
        "type": "verse",
        "number": 24,
        "content": [
          "Otu onye ụzụ na-agbaze ọlaọcha, aha ya bụ Dimitriọs, onye ji ọlaọcha na-akpụ ụlọ arụsị ala ahụ a na-akpọ Atemis. Ọ na-ewetara ya na ndị ụzụ ibe ya ego nʼebe o hiri nne."
        ]
      },
      {
        "type": "verse",
        "number": 25,
        "content": [
          "Nwoke a kpọkọtara ndị ọrụ ya niile, na ndị ya na ha na-arụkọ otu ọrụ, sị, “Ndị ibe m, unu ma na ọ bụ site nʼọrụ nke a ka anyị si enweta akụnụba anyị."
        ]
      },
      {
        "type": "verse",
        "number": 26,
        "content": [
          "Unu niile ahụla ma nụkwa, otu nwoke a na-akpọ Pọl si rafuo ọtụtụ ndị mmadụ site nʼime ka ha kwenye na chi",
          {
            "noteId": 427
          },
          "ọbụla e ji aka mee abụghị chi. Ọ bụkwaghị naanị nʼEfesọs kama ọ fọdụrụ ihe nta ka ọ bụrụ nʼEshịa niile."
        ]
      },
      {
        "type": "verse",
        "number": 27,
        "content": [
          "Ọ bụkwaghị naanị na ihe ize ndụ dị banyere ọrụ aka anyị nke a ga elelị kama tinyere nke a, ụlọ nke oke chi nwanyị bụ Atemis agaghị enwekwa nsọpụrụ. Ya bụ, chi nwanyị nʼonwe ya bụ onye a na-efe nʼobodo Eshịa niile nakwa nʼelu ụwa niile ka a ga-anapụ nkwanye ugwu dịrị ya dịka chi.”"
        ]
      },
      {
        "type": "verse",
        "number": 28,
        "content": [
          "Ma mgbe ha nụrụ ihe ndị a, ha were oke iwe tie mkpu na-asị, “Atemis ndị Efesọs dị ukwuu!”"
        ]
      },
      {
        "type": "verse",
        "number": 29,
        "content": [
          "Ọgbaaghara ahụ gbasara, zuo obodo ahụ niile. Ha banyere nʼebe a na-eme ihe ileleanya, kpọpụta Gaiọs na Arịstakọs ndị Masidonia, bụ ndị ha na Pọl na-arụkọ ọrụ."
        ]
      },
      {
        "type": "verse",
        "number": 30,
        "content": [
          "Pọl chọrọ ịbakwuru igwe mmadụ ahụ, ma ndị na-eso ụzọ ahụ ekweghị ya."
        ]
      },
      {
        "type": "verse",
        "number": 31,
        "content": [
          "Otu aka ahụ kwa, ụfọdụ ndị enyi ya nʼetiti ndị na-achị Eshịa zigakwaara ya ozi na-arịọ ya ka ọ hapụ ịbanye nʼebe ahụ a na-eme ihe ileleanya."
        ]
      },
      {
        "type": "verse",
        "number": 32,
        "content": [
          "Ugbu a, nzukọ ahụ na-agba aghara, ụfọdụ mmadụ na-eti mkpu otu ihe, ndị ọzọ na-eti ihe ọzọ. Nʼezie, ọtụtụ nʼime ha amatakwaghị ihe ha jiri nọdụ nʼebe ahụ."
        ]
      },
      {
        "type": "verse",
        "number": 33,
        "content": [
          "Ụfọdụ ndị Juu nʼime ọgbakọ ahụ nupuru Alegzanda, sepụta ya, mee ka o buru ụzọ. Alegzanda feere ha aka ka ha dere duu mgbe ọ chọrọ ịgọrọ onwe ya nʼihu ọha mmadụ ahụ."
        ]
      },
      {
        "type": "verse",
        "number": 34,
        "content": [
          "Ma nʼotu ntabi anya ahụ, mgbe ha matara na ọ bụ onye Juu, ha bidoro iti mkpu ihe dịka ogologo awa abụọ na-asị, “Atemis ndị Efesọs dị ukwuu!”"
        ]
      },
      {
        "type": "verse",
        "number": 35,
        "content": [
          "Nʼikpeazụ, ode akwụkwọ nke obodo ahụ kwụsịrị igwe mmadụ ahụ ime ụzụ. O kwuru, “Ndị ikom Efesọs, o nwere onye na-amaghị na obodo Efesọs bụ obodo na-echekwa ụlọ ofufe Atemis, na oyiyi ya nke si nʼeluigwe daa?"
        ]
      },
      {
        "type": "verse",
        "number": 36,
        "content": [
          "Ebe ihe ndị a adịghị na ngọpụ, ọ dị mkpa ka unu nọdụ nwayọọ, ghara imebi ihe ọbụla nʼecheghị echiche."
        ]
      },
      {
        "type": "verse",
        "number": 37,
        "content": [
          "Lee ugbu a, ndị a unu kpọtara nʼebe a abụghị ndị ohi, ndị na-ezuru ihe nʼogige chi anyị, maọbụ na-ekwutọ eze nwanyị arụsị anyị."
        ]
      },
      {
        "type": "verse",
        "number": 38,
        "content": [
          "Ọ bụrụ na Dimitriọs na ndị ọkpụ ụzụ ibe ya nwere ihe ọbụla megide ha, ha gaa nʼụlọikpe. Ndị na-ekpe ikpe ga-eleba okwu ha anya. Kama ha mee ya nʼusoro iwu kwadoro."
        ]
      },
      {
        "type": "verse",
        "number": 39,
        "content": [
          "Ma ọ bụrụ na o nwere ihe ọzọ dị iche unu chọrọ ka e mee, a ga-edozi ya na nzukọ nke ndị obodo na-eme nʼụzọ ziri ezi."
        ]
      },
      {
        "type": "verse",
        "number": 40,
        "content": [
          "Nʼihi na egwu dị, na-eleghị anya a ga-eji ihe nke mere taa boo anyị ebubo na anyị na-ebute ọgbaaghara. Anyị enweghị ọsịsa ziri ezi banyere ọgbaaghara nke a.”"
        ]
      },
      {
        "type": "verse",
        "number": 41,
        "content": [
          "Mgbe o kwuchara nke a, ọ gbasara ha."
        ]
      }
    ],
    "footnotes": [
      {
        "noteId": 426,
        "caller": "+",
        "text": "Nke a bụ ebe a na-anọ na-akụziri ọha mmadụ ihe.",
        "reference": {
          "chapter": 19,
          "verse": 9
        }
      },
      {
        "noteId": 427,
        "caller": "+",
        "text": "Ya bụ, chi nke mmadụ hiwere",
        "reference": {
          "chapter": 19,
          "verse": 26
        }
      }
    ]
  },
  "thisChapterLink": "/api/ibo_bib/ACT/19.json",
  "thisChapterAudioLinks": {},
  "nextChapterApiLink": "/api/ibo_bib/ACT/20.json",
  "nextChapterAudioLinks": {},
  "previousChapterApiLink": "/api/ibo_bib/ACT/18.json",
  "previousChapterAudioLinks": {},
  "numberOfVerses": 41
}