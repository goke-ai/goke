{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "LEV",
    "translationId": "ibo_bib",
    "name": "Levitikọs",
    "commonName": "Levitikọs",
    "title": "Levitikọs",
    "order": 3,
    "numberOfChapters": 27,
    "sha256": "4a697f6450e0872fd69a6be8769aac9e60686399b5c87d52110a527c461a04bb",
    "firstChapterApiLink": "/api/ibo_bib/LEV/1.json",
    "lastChapterApiLink": "/api/ibo_bib/LEV/27.json",
    "totalNumberOfVerses": 859
  },
  "chapter": {
    "number": 23,
    "content": [
      {
        "type": "heading",
        "content": [
          "Mmemme dị iche iche"
        ]
      },
      {
        "type": "verse",
        "number": 1,
        "content": [
          "Onyenwe anyị gwara Mosis okwu sị ya,"
        ]
      },
      {
        "type": "verse",
        "number": 2,
        "content": [
          "“Gwa ụmụ Izrel okwu sị ha, ‘Ndị a bụ mmemme a kara aka nye Onyenwe anyị, nke unu ga-ekwusa dịka mkpọkọta dị nsọ."
        ]
      },
      {
        "type": "heading",
        "content": [
          "Ụbọchị izuike"
        ]
      },
      {
        "type": "verse",
        "number": 3,
        "content": [
          "“ ‘Ụbọchị isii ka unu ga-eji rụọ ọrụ. Ma ụbọchị nke asaa, bụ ụbọchị izuike, ụbọchị mkpọkọta dị nsọ. Unu agaghị arụ ọrụ ọbụla nʼụbọchị ahụ, nʼebe ọbụla unu bi. Ọ bụ ụbọchị izuike nye Onyenwe anyị."
        ]
      },
      {
        "type": "heading",
        "content": [
          "Mmemme Ngabiga na Mmemme Achịcha na-ekoghị eko"
        ]
      },
      {
        "type": "verse",
        "number": 4,
        "content": [
          "“ ‘Ndị a bụ mmemme Onyenwe anyị a kara aka, mkpọkọta dị nsọ nke unu ga-ekwusa nʼoge a kara aka."
        ]
      },
      {
        "type": "verse",
        "number": 5,
        "content": [
          "Nʼọnwa mbụ, nʼụbọchị nke iri na anọ nke ọnwa ahụ, nʼoge uhuruchi, mgbe anwụ dara, ka Mmemme Ngabiga Onyenwe anyị ga-adị."
        ]
      },
      {
        "type": "verse",
        "number": 6,
        "content": [
          "Mmemme achịcha na-ekoghị eko Onyenwe anyị ka unu ga-ebido nʼụbọchị iri na ise nke ọnwa ahụ. Abalị asaa ka unu ga-eri achịcha a na-ejighị ihe na-eko achịcha mee."
        ]
      },
      {
        "type": "verse",
        "number": 7,
        "content": [
          "Nʼụbọchị mbụ nke mmemme a, unu ga-enwe mkpọkọta dị nsọ, ọ dịkwaghị onye ọbụla ga-arụ ọrụ ọbụla."
        ]
      },
      {
        "type": "verse",
        "number": 8,
        "content": [
          "Unu ga-eweta aja e sitere nʼọkụ chụọ nye Onyenwe anyị. Nʼụbọchị nke asaa nweenụ mkpọkọta dị nsọ, unu arụkwala ọrụ nke ụbọchị ahụ.’ ”"
        ]
      },
      {
        "type": "heading",
        "content": [
          "Mmemme Mkpụrụ Mbụ"
        ]
      },
      {
        "type": "verse",
        "number": 9,
        "content": [
          "Onyenwe anyị gwara Mosis sị ya,"
        ]
      },
      {
        "type": "verse",
        "number": 10,
        "content": [
          "“Gwa ụmụ Izrel sị ha, ‘Mgbe unu banyere nʼala ahụ m na-aga inye unu, ghọta mkpụrụ ihe ubi nke mbụ unu, unu ga-ewetara onye nchụaja otu ukwu ọka site nʼọka unu ghọtara nʼubi unu."
        ]
      },
      {
        "type": "verse",
        "number": 11,
        "content": [
          "Ọ ga-anara unu ukwu ọka ahụ fufee ya nʼihu Onyenwe anyị, ka a nabata ya. Ọ bụ nʼụbọchị ahụ ga-esote ụbọchị izuike ka onye nchụaja ga-efufe ya."
        ]
      },
      {
        "type": "verse",
        "number": 12,
        "content": [
          "Nʼotu ụbọchị ahụ e fufere ukwu ọka ahụ, unu ga-ewere nwa ebule na-enweghị ntụpọ, nke gbara naanị otu afọ, chụọrọ Onyenwe anyị aja nsure ọkụ."
        ]
      },
      {
        "type": "verse",
        "number": 13,
        "content": [
          "Aja mkpụrụ ọka ga-eso aja nsure ọkụ a. Ọ ga-eji iko ọka a kwọrọ nke ọma iri na abụọ a gwara mmanụ oliv, ka ọ bụrụ ihe e surere nʼọkụ na-esi ezi isi ọma nye Onyenwe anyị. A ga-enyekwa iko mmanya atọ dịka onyinye ihe ọṅụṅụ"
        ]
      },
      {
        "type": "verse",
        "number": 14,
        "content": [
          "Unu agaghị eri achịcha, maọbụ ọka e ghere eghe, maọbụ ọka ọhụrụ tutu ruo mgbe unu buru ụzọ weta onyinye nye Chineke unu. Nʼebe ọbụla unu bi, ụkpụrụ a ga-adịgide ruo ọgbọ niile."
        ]
      },
      {
        "type": "heading",
        "content": [
          "Mmemme Izu Asaa"
        ]
      },
      {
        "type": "verse",
        "number": 15,
        "content": [
          "“ ‘Site nʼụbọchị ahụ sotere ụbọchị izuike, bụ ụbọchị ahụ unu wetara ukwu ọka nke onyinye mfufe, gụpụta izu asaa zuru ezu."
        ]
      },
      {
        "type": "verse",
        "number": 16,
        "content": [
          "Gụpụtakwa iri ụbọchị ise site nʼụbọchị izuike ahụ mezuru izu asaa ahụ ma wetara Onyenwe anyị onyinye ọka ọhụrụ."
        ]
      },
      {
        "type": "verse",
        "number": 17,
        "content": [
          "Site nʼebe ọbụla unu bi, unu ga-ewetara Onyenwe anyị ogbe achịcha abụọ nke unu ji iko ọka a kwọrọ nke ọma iri na abụọ, nke e ji ihe na-eko achịcha mee, ya bụ yiist, dịka aja mfufe nke mkpụrụ mbụ nye Onyenwe anyị."
        ]
      },
      {
        "type": "verse",
        "number": 18,
        "content": [
          "Tinyere achịcha a, unu ga-eweta ụmụ atụrụ asaa gbara otu afọ, ndị na-enweghị ntụpọ, na otu nwa oke ehi, na ebule abụọ. Ha ga-abụ aja nsure ọkụ nye Onyenwe anyị, ya na aja mkpụrụ ọka na aja ihe ọṅụṅụ, aja e sitere nʼọkụ chụọ, nke isisi ya dị ezi mma nye Onyenwe anyị."
        ]
      },
      {
        "type": "verse",
        "number": 19,
        "content": [
          "Unu ga-ejikwa otu mkpi chụọ aja mmehie. Werekwa ụmụ atụrụ abụọ gbara otu afọ, otu afọ, chụọ aja udo."
        ]
      },
      {
        "type": "verse",
        "number": 20,
        "content": [
          "Onye nchụaja ga-efufe ụmụ atụrụ abụọ ndị a, na achịcha ndị si na mkpụrụ mbụ ahụ nʼihu Onyenwe anyị dịka aja mfufe. Ha bụ aja dị nsọ nye Onyenwe anyị. Ọ bụkwa ndị nchụaja ga-ewere ha dịka nri ha."
        ]
      },
      {
        "type": "verse",
        "number": 21,
        "content": [
          "Nʼotu ụbọchị ahụ unu ga-akpọsakwa mkpọkọta dị nsọ, unu arụkwala ọrụ nke ụbọchị ahụ. Nke a ga-abụ ụkpụrụ ga-adịgide ebighị ebi site nʼọgbọ ruo nʼọgbọ niile, nʼebe ọbụla unu bi."
        ]
      },
      {
        "type": "verse",
        "number": 22,
        "content": [
          "“ ‘Mgbe unu na-ewe ihe ubi, unu ewechala ihe niile dị nʼakụkụ niile nke ubi unu. Hapụrụnụ ha ụmụ ogbenye, na ndị ọbịa. Hapụkwara ha mkpụrụ ubi niile dara nʼala. Abụ m Onyenwe anyị Chineke unu.’ ”"
        ]
      },
      {
        "type": "heading",
        "content": [
          "Mmemme Opi"
        ]
      },
      {
        "type": "verse",
        "number": 23,
        "content": [
          "Onyenwe anyị gwara Mosis sị,"
        ]
      },
      {
        "type": "verse",
        "number": 24,
        "content": [
          "“Gwa ụmụ Izrel sị, ‘Ụbọchị mbụ nke ọnwa nke asaa ga-abụ ụbọchị izuike, ụbọchị mkpọkọta dị nsọ nke a ga-eji opi na-ada oke ụda cheta."
        ]
      },
      {
        "type": "verse",
        "number": 25,
        "content": [
          "Unu arụla ọrụ ọbụla nʼụbọchị ahụ, kama unu ga-achụ aja nsure ọkụ nye Onyenwe anyị.’ ”"
        ]
      },
      {
        "type": "heading",
        "content": [
          "Ụbọchị Mkpuchi Mmehie"
        ]
      },
      {
        "type": "verse",
        "number": 26,
        "content": [
          "Onyenwe anyị gwara Mosis sị,"
        ]
      },
      {
        "type": "verse",
        "number": 27,
        "content": [
          "“Ụbọchị nke iri nke ọnwa asaa a bụ ụbọchị Mkpuchi Mmehie. Ọ bụ ụbọchị mkpọkọta dị nsọ nye unu. Unu ga-ata onwe unu ahụhụ bịa wetara Onyenwe anyị onyinye site nʼọkụ."
        ]
      },
      {
        "type": "verse",
        "number": 28,
        "content": [
          "Unu arụla ọrụ ọbụla nʼụbọchị ahụ nʼihi na ụbọchị ahụ bụ ụbọchị ịchụ aja mkpuchi mmehie unu nʼihu Onyenwe anyị Chineke unu."
        ]
      },
      {
        "type": "verse",
        "number": 29,
        "content": [
          "Onye ọbụla na-ejighị ụbọchị ahụ weda onwe ya nʼala ka a ga-ekewapụ site nʼetiti ndị ya."
        ]
      },
      {
        "type": "verse",
        "number": 30,
        "content": [
          "Aga m ebibikwa onye ọbụla rụrụ ọrụ nʼụbọchị ahụ."
        ]
      },
      {
        "type": "verse",
        "number": 31,
        "content": [
          "Unu agaghị arụ ọrụ ọbụla. Nʼebe ọbụla unu bi, ụkpụrụ a ga-adịgide nye unu niile site nʼọgbọ ruo nʼọgbọ."
        ]
      },
      {
        "type": "verse",
        "number": 32,
        "content": [
          "Ọ ga-abụ ụbọchị izuike zuruoke nye unu, unu ga-ewedakwa onwe unu nʼala. Nʼụbọchị nke itoolu nke ọnwa ahụ, site nʼuhuruchi ruo nʼuhuruchi nke na-esote ya, unu ga-edebe izuike unu.”"
        ]
      },
      {
        "type": "heading",
        "content": [
          "Mmemme Ụlọ Ikwu"
        ]
      },
      {
        "type": "verse",
        "number": 33,
        "content": [
          "Onyenwe anyị gwara Mosis sị,"
        ]
      },
      {
        "type": "verse",
        "number": 34,
        "content": [
          "“Gwa ụmụ Izrel, ‘Nʼụbọchị nke iri na ise, nʼọnwa nke asaa, ka unu ga-amalite mmemme Ụlọ Ikwu Onyenwe anyị. A ga-eme ya ụbọchị asaa."
        ]
      },
      {
        "type": "verse",
        "number": 35,
        "content": [
          "Nʼụbọchị nke mbụ bụ ụbọchị mkpọkọta dị nsọ. Onye ọbụla agaghị arụ ọrụ nʼụbọchị ahụ."
        ]
      },
      {
        "type": "verse",
        "number": 36,
        "content": [
          "Nʼụbọchị ọbụla nʼime ụbọchị asaa ndị a niile ka a ga-ewetara Onyenwe anyị onyinye site nʼọkụ. Nʼụbọchị nke asatọ ka mkpọkọta dị nsọ ga-adị. A ga-achụ aja nsure ọkụ nye Onyenwe anyị, nʼụbọchị a. Ọ bụ mkpokọta mmechi, nʼihi ya, a gaghị arụ ọrụ ọbụla nʼụbọchị ahụ."
        ]
      },
      {
        "type": "verse",
        "number": 37,
        "content": [
          "(“ ‘Ndị a bụ mmemme a kara aka, mgbe a ga-ekwusa mkpọkọta dị nsọ maka iwetara Onyenwe anyị onyinye nri, ya bụ, onyinye aja nsure ọkụ, na onyinye mkpụrụ ọka, na aja dị iche iche, na onyinye ihe ọṅụṅụ dịka e sị hazie na ọ ga na-adị kwa ụbọchị."
        ]
      },
      {
        "type": "verse",
        "number": 38,
        "content": [
          "Unu ga-enye onyinye ndị a, tinyere onyinye a na-enye Onyenwe anyị nʼụbọchị izuike, na tinyere onyinye ndị ọzọ unu na-enye na ihe ndị ọzọ unu kwere na nkwa, na onyinye afọ ofufu niile unu na-enye Onyenwe anyị.)"
        ]
      },
      {
        "type": "verse",
        "number": 39,
        "content": [
          "“ ‘Ya mere, malite nʼụbọchị nke iri na ise nke ọnwa asaa, mgbe unu webatasịrị ihe ubi unu, meerenụ Onyenwe anyị mmemme ụbọchị asaa, ụbọchị nke mbụ, na ụbọchị nke asatọ ga-abụ ụbọchị izuike."
        ]
      },
      {
        "type": "verse",
        "number": 40,
        "content": [
          "Nʼụbọchị nke mbụ, unu ga-ewere ụfọdụ mkpụrụ osisi dị mma nke si nʼosisi unu na-amị mkpụrụ, gbutekwa igu nkwụ, na alaka osisi nwere ahịhịa ndụ, na osisi pọpla, jiri ha mee mmemme obi ụtọ nʼihu Onyenwe anyị Chineke unu ụbọchị asaa."
        ]
      },
      {
        "type": "verse",
        "number": 41,
        "content": [
          "Mmemme ụbọchị asaa a ga-adị nye Onyenwe anyị nʼafọ niile, site nʼọgbọ ruo nʼọgbọ unu niile. Ọ bụkwa nʼọnwa nke asaa ka unu ga-eme mmemme a."
        ]
      },
      {
        "type": "verse",
        "number": 42,
        "content": [
          "Nʼoge mmemme a, ụmụ Izrel niile ga-ebi nʼụlọ e ji alaka osisi na ahịhịa wuo ụbọchị asaa. Ụmụ afọ Izrel niile ga-ebi nʼụlọ dị otu a."
        ]
      },
      {
        "type": "verse",
        "number": 43,
        "content": [
          "Nke a ga-echetara ọgbọ ụmụ Izrel niile na mgbe m kpọpụtara unu site nʼala Ijipt, unu biri nʼụlọ e ji osisi na ahịhịa wuo nʼọzara. Abụ m Onyenwe anyị Chineke unu.’ ”"
        ]
      },
      {
        "type": "verse",
        "number": 44,
        "content": [
          "Mosis gwara ụmụ Izrel ihe gbasara mmemme niile a kara aka nye Onyenwe anyị."
        ]
      }
    ],
    "footnotes": []
  },
  "thisChapterLink": "/api/ibo_bib/LEV/23.json",
  "thisChapterAudioLinks": {},
  "nextChapterApiLink": "/api/ibo_bib/LEV/24.json",
  "nextChapterAudioLinks": {},
  "previousChapterApiLink": "/api/ibo_bib/LEV/22.json",
  "previousChapterAudioLinks": {},
  "numberOfVerses": 44
}