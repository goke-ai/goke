{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "LEV",
    "translationId": "ibo_bib",
    "name": "Levitikọs",
    "commonName": "Levitikọs",
    "title": "Levitikọs",
    "order": 3,
    "numberOfChapters": 27,
    "sha256": "4a697f6450e0872fd69a6be8769aac9e60686399b5c87d52110a527c461a04bb",
    "firstChapterApiLink": "/api/ibo_bib/LEV/1.json",
    "lastChapterApiLink": "/api/ibo_bib/LEV/27.json",
    "totalNumberOfVerses": 859
  },
  "chapter": {
    "number": 14,
    "content": [
      {
        "type": "heading",
        "content": [
          "Usoro ido ụlọ na ndị ekpenta ọcha"
        ]
      },
      {
        "type": "verse",
        "number": 1,
        "content": [
          "Onyenwe anyị gwara Mosis, sị,"
        ]
      },
      {
        "type": "verse",
        "number": 2,
        "content": [
          "“Ndị a bụ usoro iwu gbasara onye ọrịa ekpenta nʼoge a na-eme mmemme ịdị ọcha ya, mgbe e dutere ya bịakwute onye nchụaja."
        ]
      },
      {
        "type": "verse",
        "number": 3,
        "content": [
          "Onye nchụaja ga-apụ gaa nʼazụ ebe obibi nọdụ nʼebe ahụ lee ya ahụ, ịchọpụta ma ọrịa ekpenta ya ọ laala nʼezie. Ọ bụrụ na ọrịa ya alaala,"
        ]
      },
      {
        "type": "verse",
        "number": 4,
        "content": [
          "onye nchụaja ga-enye iwu ka e weta nnụnụ abụọ dị ndụ, na ụfọdụ osisi sida, na eriri ogho uhie, na hisọp, maka onye ahụ a ga-emere mmemme ịdị ọcha."
        ]
      },
      {
        "type": "verse",
        "number": 5,
        "content": [
          "Onye nchụaja ga-enye iwu ka e gbuo otu nʼime nnụnụ abụọ ahụ nʼelu mmiri e si nʼọdọ mmiri na-asọ asọ kute nke dị nʼime ite aja."
        ]
      },
      {
        "type": "verse",
        "number": 6,
        "content": [
          "Ọ ga-ewere nnụnụ nke ọzọ dị ndụ, ya na osisi sida ahụ, na ogho uhie ahụ, na hisọp ahụ, denye ha nʼime ọbara nnụnụ ahụ e gburu nʼelu mmiri ahụ."
        ]
      },
      {
        "type": "verse",
        "number": 7,
        "content": [
          "Mgbe ahụ, onye nchụaja ga-efe ọbara ahụ ugboro asaa nʼahụ onye ahụ a na-eme ka ọ dị ọcha site nʼọrịa ekpenta. Ọ ga-ekwupụtakwa na a gwọọla onye ahụ. Emesịa, ọ ga-ahapụ nnụnụ ahụ ka o felaa nʼọhịa."
        ]
      },
      {
        "type": "verse",
        "number": 8,
        "content": [
          "“Onye ahụ e mere ka ọ dị ọcha ga-asacha uwe ya, kpụchaa ntutu isi ya, saakwa ahụ ya. Mgbe ahụ, ọ ga-adị ọcha. Emesịa, ọ ga-esoro ndị mmadụ biri nʼobodo. Ma ọ gaghị abanye nʼụlọ nke aka ya tutu ụbọchị asaa agafee."
        ]
      },
      {
        "type": "verse",
        "number": 9,
        "content": [
          "Nʼụbọchị nke asaa, ọ ga-akpụchapụ ntutu isi ya, na afụọnụ ya, na ikuanya ya, na ajị ndị ọzọ dị ya nʼahụ. Ọ ga-asa uwe ya na ahụ ya niile. Mgbe ahụ, a ga-agụ ya nʼonye dị ọcha."
        ]
      },
      {
        "type": "verse",
        "number": 10,
        "content": [
          "“Nʼụbọchị nke asatọ, ọ ga-ewere ebule abụọ na-enweghị ntụpọ, na otu nne atụrụ nke na-enweghị ntụpọ gbara otu afọ, ya na iri iko ọka a kwọrọ nke ọma a gwakọtara mmanụ oliv maka aja mkpụrụ ọka, na otu iko mmanụ."
        ]
      },
      {
        "type": "verse",
        "number": 11,
        "content": [
          "Onye nchụaja ahụ lere ya ahụ sị na ha dị ọcha, ga-ewere aja ndị a, ha na onye ahụ a na-aga ime ka ọ dị ọcha chee nʼihu Onyenwe anyị nʼọnụ ụzọ ụlọ nzute."
        ]
      },
      {
        "type": "verse",
        "number": 12,
        "content": [
          "“Mgbe ahụ, onye nchụaja ahụ ga-ewere otu nʼime ụmụ ebule ahụ, na otu iko mmanụ chụọ ya dịka onyinye aja ikpe ọmụma. Ọ ga-efufe ha nʼihu Onyenwe anyị dịka aja mfufe."
        ]
      },
      {
        "type": "verse",
        "number": 13,
        "content": [
          "Ọ ga-egbu nwa ebule ahụ nʼakụkụ ebe nsọ ahụ, nʼebe a na-anọ egbu anụ aja mmehie na aja nsure ọkụ. Ọ bụ onye nchụaja ga-ewere anụ aja ikpe ọmụma a, dịka o were nke aja mmehie. Ọ bụ ihe dịkarịsịrị nsọ."
        ]
      },
      {
        "type": "verse",
        "number": 14,
        "content": [
          "Onye nchụaja ahụ ga-ewere ụfọdụ nʼime ọbara aja ikpe ọmụma ahụ, tee nʼọnụ ntị aka nri nke onye ahụ a na-eme ka ọ dị ọcha. Ọ ga-etekwa ya nʼisi mkpụrụ aka nke aka nri ya, na nʼelu isi mkpụrụ ụkwụ nke ụkwụ aka nri ya."
        ]
      },
      {
        "type": "verse",
        "number": 15,
        "content": [
          "Emesịa onye nchụaja ga-awụnyetụ mmanụ oliv ahụ nʼọbụaka nke aka ekpe ya,"
        ]
      },
      {
        "type": "verse",
        "number": 16,
        "content": [
          "ọ ga-arụnye otu mkpịsịaka nri ya nʼime mmanụ dị nʼọbụaka ya, ọ ga-ewere mkpịsịaka ya fesa ụfọdụ nʼime ya ugboro asaa nʼihu Onyenwe anyị."
        ]
      },
      {
        "type": "verse",
        "number": 17,
        "content": [
          "Onye nchụaja ga-ewere mmanụ ahụ fọdụrụ nʼọbụaka ya tee ya onye ahụ nʼọnụ ntị aka nri nke onye ahụ a na-aga ime ka ọ dị ọcha, na nʼisi mkpụrụ aka nke aka nri ya, na nʼisi mkpụrụ ụkwụ nke aka nri ya, nʼelu ọbara aja ikpe ọmụma ahụ mee."
        ]
      },
      {
        "type": "verse",
        "number": 18,
        "content": [
          "Ọ ga-ete mmanụ ahụ fọdụrụ nʼaka ya, nʼisi onye ahụ a na-eme ka ọ dị ọcha. Onye nchụaja ga-ekpuchikwara ha mmehie ya nʼihu Onyenwe anyị."
        ]
      },
      {
        "type": "verse",
        "number": 19,
        "content": [
          "“Mgbe ahụ, onye nchụaja ga-achụ aja mmehie, kpuchiere onye ahụ a ga-eme ka ọ dị ọcha site na-adịghị ọcha ha mmehie ya. Emesịa, onye nchụaja ga-egbu aja nsure ọkụ ahụ,"
        ]
      },
      {
        "type": "verse",
        "number": 20,
        "content": [
          "were ya na onyinye mkpụrụ ọka chụọrọ onye ahụ aja, maka ikpuchiri ya mmehie ya. Mgbe ahụ, a ga-agụ onye ahụ nʼonye dị ọcha."
        ]
      },
      {
        "type": "verse",
        "number": 21,
        "content": [
          "“Ọ bụrụ na ọ bụ ogbenye onye na-enweghị ike iweta ihe ndị a, ha aghaghị iwere otu nwa ebule dịka aja ikpe ọmụma nke a ga-efufe nʼihi aja ikpuchi mmehie ha, Ọ ga-ewetakwa iko ọka a kwọrọ nke ọma asaa maọbụ ihe ọtụtụ efaa a gwara mmanụ oliv dịka aja mkpụrụ ọka, ya na otu iko mmanụ."
        ]
      },
      {
        "type": "verse",
        "number": 22,
        "content": [
          "Ọ ga-ewetakwa nduru abụọ maọbụ kpalakwukwu abụọ, nke ọbụla o nwere ike iweta. Otu ga-abụ maka aja mmehie, nke ọzọ ga-abụ maka aja nsure ọkụ."
        ]
      },
      {
        "type": "verse",
        "number": 23,
        "content": [
          "“Ọ ga-ewere ha nye onye nchụaja nʼọnụ ụzọ ụlọ nzute nʼihu Onyenwe anyị, nʼụbọchị nke asatọ ya, maka ime ka ha dị ọcha."
        ]
      },
      {
        "type": "verse",
        "number": 24,
        "content": [
          "Onye nchụaja ga-ewerekwa nwa atụrụ aja ikpe ọmụma ahụ, ya na otu iko mmanụ oliv ahụ, fufee ha nʼihu ebe ịchụ aja nye Onyenwe anyị."
        ]
      },
      {
        "type": "verse",
        "number": 25,
        "content": [
          "Ọ ga-egbu nwa atụrụ aja ikpe ọmụma ahụ, were ụfọdụ ọbara ya tee nʼọnụ ntị aka nri onye ahụ a na-aga ime ka ọ dị ọcha, na nʼisi mkpụrụ aka nke aka nri ya, na nʼisi mkpụrụ ụkwụ nke aka nri ya."
        ]
      },
      {
        "type": "verse",
        "number": 26,
        "content": [
          "Onye nchụaja ahụ ga-awụnye ụfọdụ mmanụ oliv ahụ nʼọbụaka nke aka ekpe ya,"
        ]
      },
      {
        "type": "verse",
        "number": 27,
        "content": [
          "ọ ga-ewere mkpịsịaka nri ya fesa ụfọdụ mmanụ ahụ nke dị nʼọbụaka ya ugboro asaa nʼihu Onyenwe anyị."
        ]
      },
      {
        "type": "verse",
        "number": 28,
        "content": [
          "Ọ ga-etekwa ụfọdụ mmanụ ahụ dị nʼaka ya nʼebe ndị ahụ o tere ọbara ikpe ọmụma ahụ, nke bụ nʼọnụ ntị onye ahụ nke a na-eme ka ọ dị ọcha, na nʼisi mkpụrụ aka nke aka nri ya, na nʼisi mkpụrụ ụkwụ nke aka nri ya."
        ]
      },
      {
        "type": "verse",
        "number": 29,
        "content": [
          "Mmanụ nke fọdụrụ nʼaka ya ka onye nchụaja ga-ete nʼisi onye ahụ a na-eme ka ọ dị ọcha, ikpuchi mmehie ha nʼihu Onyenwe anyị."
        ]
      },
      {
        "type": "verse",
        "number": 30,
        "content": [
          "Emesịa, ọ ga-eji nduru abụọ ahụ maọbụ kpalakwukwu abụọ ahụ, nke ọbụla o nwere ike iweta, chụọ aja."
        ]
      },
      {
        "type": "verse",
        "number": 31,
        "content": [
          "Otu ga-abụ maka aja mmehie, nke ọzọ ga-abụ maka aja nsure ọkụ, ha na aja mkpụrụ ọka. Nʼụzọ dị otu a, onye nchụaja ga-ekpuchiri ya mmehie ya nʼihu Onyenwe anyị, bụ onye ahụ a na-eme ka ọ dị ọcha.”"
        ]
      },
      {
        "type": "verse",
        "number": 32,
        "content": [
          "Ndị a bụ usoro iwu dịrị onye ọbụla e sitere nʼọrịa ekpenta mee ka ọ dị ọcha, onye aka ya na-erughị iweta ihe o kwesiri iweta, bụ nke e ji eme ka ọ dị ọcha."
        ]
      },
      {
        "type": "heading",
        "content": [
          "Ọrịa na-efe efe dị nʼụlọ"
        ]
      },
      {
        "type": "verse",
        "number": 33,
        "content": [
          "Onyenwe anyị gwara Mosis na Erọn okwu sị,"
        ]
      },
      {
        "type": "verse",
        "number": 34,
        "content": [
          "“Mgbe unu banyere ala Kenan, bụ ala ahụ m na-enye unu, ọ bụrụ na o nwee ụlọ ọbụla m webatara ọrịa na-efe efe,"
        ]
      },
      {
        "type": "verse",
        "number": 35,
        "content": [
          "onyenwe ụlọ ahụ ga-ejekwuru onye nchụaja sị ya, ‘Ahụla m ihe yiri ọrịa na-efe efe nʼụlọ m.’"
        ]
      },
      {
        "type": "verse",
        "number": 36,
        "content": [
          "Onye nchụaja ahụ ga-enye iwu ka a kwapụsịa ihe niile dị nʼụlọ ahụ tupu ọ gaa lezie ụlọ ahụ anya, ka ihe niile dị nʼụlọ ahụ ghara ịbụ ihe rụrụ arụ, ma ọ bụrụ na achọpụta ọrịa na-efe efe nʼụlọ ahụ. Mgbe a kwapụtasịrị ihe dị nʼụlọ ahụ, onye nchụaja ga-aga lee ụlọ ahụ."
        ]
      },
      {
        "type": "verse",
        "number": 37,
        "content": [
          "Ọ ga-ele ntụpọ dị nʼahụ ụlọ ahụ. Ọ bụrụ na ntụpọ ahụ na-acha ahịhịa ndụ ahịhịa ndụ, maọbụ ọbara ọbara,",
          {
            "noteId": 1211
          },
          "ọ bụrụkwa na ha miri emi karịa aja ụlọ ahụ nʼile anya,"
        ]
      },
      {
        "type": "verse",
        "number": 38,
        "content": [
          "onye nchụaja ga-esi nʼọnụ ụzọ ụlọ ahụ pụọ, kpọchie ụlọ ahụ ụbọchị asaa."
        ]
      },
      {
        "type": "verse",
        "number": 39,
        "content": [
          "Nʼụbọchị nke asaa, onye nchụaja ga-alọghachi bịa lee ụlọ ahụ ọzọ. Ọ bụrụ na ntụpọ ahụ agbasaala nʼaja ụlọ ahụ,"
        ]
      },
      {
        "type": "verse",
        "number": 40,
        "content": [
          "onye nchụaja ga-enye iwu ka e tida akụkụ aja ụlọ ahụ bufuo ya nʼebe a na-ekpofu ihe rụrụ arụ nʼazụ obodo."
        ]
      },
      {
        "type": "verse",
        "number": 41,
        "content": [
          "Ọ ga-enyekwa iwu ka a kpụchaa aja ụlọ niile dị nʼime ụlọ ahụ, bufukwaa aja niile a kpụchapụtara nʼebe a na-ekpofu ihe rụrụ arụ nʼazụ obodo."
        ]
      },
      {
        "type": "verse",
        "number": 42,
        "content": [
          "A ga-ebute nkume ọzọ jiri ha dochie ndị ahụ e bupụsịrị. A ga-ejikwa ụrọ ọhụrụ tee ụlọ ahụ ọzọ."
        ]
      },
      {
        "type": "verse",
        "number": 43,
        "content": [
          "“Ma ọ bụrụ na ntụpọ ahụ apụta ọzọ, mgbe e bupụsịrị nkume ndị ahụ, ma mgbe a kpuchasịrị aja ụlọ ma techikwaa ya,"
        ]
      },
      {
        "type": "verse",
        "number": 44,
        "content": [
          "onye nchụaja ga-abịa lee ya. Ọ bụrụ na ọ hụ na ntụpọ ahụ agbasaala ọzọ, ọ ga-agụ ụlọ ahụ dịka ihe rụrụ arụ, nʼihi na ntụpọ ahụ bụ ọrịa na-efe efe."
        ]
      },
      {
        "type": "verse",
        "number": 45,
        "content": [
          "Ọ ga-enye iwu ka a kwatuo ụlọ ahụ bufukwaa ihe niile e jiri rụọ ya, nkume niile, osisi niile na ụrọ niile, nʼebe a na-ekpofu ihe rụrụ arụ nʼazụ obodo."
        ]
      },
      {
        "type": "verse",
        "number": 46,
        "content": [
          "“Onye ọbụla banyere nʼụlọ ahụ nʼoge e mechiri ya, ga-abụ onye rụrụ arụ ruo nʼoge uhuruchi."
        ]
      },
      {
        "type": "verse",
        "number": 47,
        "content": [
          "Onye ọbụla dinara ala maọbụ rie nri nʼime ya, ga-asacha uwe ya."
        ]
      },
      {
        "type": "verse",
        "number": 48,
        "content": [
          "“Ma ọ bụrụ na onye nchụaja abịa hụ na ntụpọ ahụ apụtaghị ọzọ, mgbe e techara ụlọ ahụ ụrọ nke ugboro abụọ, ọ ga-agụ ya nʼụlọ dị ọcha, nʼihi na ọrịa ahụ na-efe efe alaala."
        ]
      },
      {
        "type": "verse",
        "number": 49,
        "content": [
          "Ọ ga-ejikwa nnụnụ abụọ, na osisi sida, na ogho uhie, na osisi hisọp mee mmemme ido ihe ọcha."
        ]
      },
      {
        "type": "verse",
        "number": 50,
        "content": [
          "Ọ ga-egbu otu nʼime nnụnụ ndị ahụ nʼelu mmiri e si nʼiyi na-asọ asọ kute, nke dị nʼime ite aja."
        ]
      },
      {
        "type": "verse",
        "number": 51,
        "content": [
          "Ọ ga-edenye osisi sida ahụ, na ogho uhie ahụ, na osisi hisọp ahụ, nʼime ọbara nnụnụ ahụ na mmiri ahụ. Ọ ga-efesa ọbara ahụ nʼụlọ ahụ ugboro asaa."
        ]
      },
      {
        "type": "verse",
        "number": 52,
        "content": [
          "Ọ bụ ọbara nnụnụ ahụ, na mmiri ahụ, na nnụnụ nke ọzọ ahụ dị ndụ, na osisi sida ahụ na hisọp ahụ, na ogho uhie ahụ ka ọ ga-eji mee ka ụlọ ahụ dị ọcha."
        ]
      },
      {
        "type": "verse",
        "number": 53,
        "content": [
          "Ọ ga-ahapụ nnụnụ ahụ dị ndụ ka o fepụ felaa nʼọhịa dị nʼazụ obodo. Nke a ga-abụ otu e si kpuchiere ụlọ ahụ mmehie ya. Ọ ga-adịkwa ọcha.”"
        ]
      },
      {
        "type": "verse",
        "number": 54,
        "content": [
          "Ndị a bụ usoro iwu metụtara ọrịa ekpenta, na ọkọ,"
        ]
      },
      {
        "type": "verse",
        "number": 55,
        "content": [
          "na ọrịa na-efe efe dị nʼuwe maọbụ nʼụlọ,"
        ]
      },
      {
        "type": "verse",
        "number": 56,
        "content": [
          "maọbụ etuto, maọbụ ntụpọ, maọbụ ọnya."
        ]
      },
      {
        "type": "verse",
        "number": 57,
        "content": [
          "Iwu ndị a ga-enye aka ịmata ihe rụrụ arụ maọbụ ihe na-adịghị ọcha. Ndị a bụ usoro iwu metụtara ọrịa ekpenta na ọrịa na-efe efe."
        ]
      }
    ],
    "footnotes": [
      {
        "noteId": 1211,
        "caller": "+",
        "text": "Nke na-acha mmanụ nri mmanụ nri",
        "reference": {
          "chapter": 14,
          "verse": 37
        }
      }
    ]
  },
  "thisChapterLink": "/api/ibo_bib/LEV/14.json",
  "thisChapterAudioLinks": {},
  "nextChapterApiLink": "/api/ibo_bib/LEV/15.json",
  "nextChapterAudioLinks": {},
  "previousChapterApiLink": "/api/ibo_bib/LEV/13.json",
  "previousChapterAudioLinks": {},
  "numberOfVerses": 57
}