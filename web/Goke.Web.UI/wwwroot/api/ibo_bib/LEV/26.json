{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "LEV",
    "translationId": "ibo_bib",
    "name": "Levitikọs",
    "commonName": "Levitikọs",
    "title": "Levitikọs",
    "order": 3,
    "numberOfChapters": 27,
    "sha256": "4a697f6450e0872fd69a6be8769aac9e60686399b5c87d52110a527c461a04bb",
    "firstChapterApiLink": "/api/ibo_bib/LEV/1.json",
    "lastChapterApiLink": "/api/ibo_bib/LEV/27.json",
    "totalNumberOfVerses": 859
  },
  "chapter": {
    "number": 26,
    "content": [
      {
        "type": "heading",
        "content": [
          "Ụgwọ ọrụ nrube isi"
        ]
      },
      {
        "type": "verse",
        "number": 1,
        "content": [
          "“ ‘Unu emerela onwe unu arụsị",
          {
            "noteId": 1232
          },
          "ọbụla, maọbụ guzobe oyiyi apịrị apị, maọbụ ogidi nkume ọbụla ọtọ, nye onwe unu. Unu edokwala nkume a pịrị apị ọbụla nʼala unu maka ịkpọ isiala nye ya. Abụ m Onyenwe anyị Chineke unu."
        ]
      },
      {
        "type": "verse",
        "number": 2,
        "content": [
          "“ ‘Debenụ iwu niile m nyere maka ụbọchị Izuike m,",
          {
            "noteId": 1233
          },
          "sọpụkwaranụ ebe nsọ m. Abụ m Onyenwe anyị."
        ]
      },
      {
        "type": "verse",
        "number": 3,
        "content": [
          "“ ‘Ọ bụrụ na unu ejegharịa nʼụkpụrụ m, lezie anya debe iwu m niile,"
        ]
      },
      {
        "type": "verse",
        "number": 4,
        "content": [
          "aga m enye unu mmiri ozuzo nʼoge ya, nke ga-eme ka ala unu mịa ọtụtụ ihe ubi. Osisi unu niile ga-ejupụtakwa na mkpụrụ mgbe niile."
        ]
      },
      {
        "type": "verse",
        "number": 5,
        "content": [
          "Unu ga-anọgide na-azọcha ọka tutu ruo mgbe unu ga-aghọ mkpụrụ vaịnị unu, owuwe ihe ubi mkpụrụ vaịnị unu ga-adịgidekwa ruo oge ịkụ mkpụrụ nʼubi. Nʼụzọ dị otu a, unu ga-enwe nri ga-ezuru unu, unu ga-ebikwa nʼudo nʼala unu."
        ]
      },
      {
        "type": "verse",
        "number": 6,
        "content": [
          "“ ‘Aga m eme ka udo dịrị nʼala ahụ, unu ga-edina ala, ọ dịghịkwa onye ga-eme ka unu tụọ egwu ọbụla. Aga m ewezuga site nʼetiti unu ajọ anụ ọhịa, mma agha agaghị esitekwa nʼala unu bi nʼime ya gafee."
        ]
      },
      {
        "type": "verse",
        "number": 7,
        "content": [
          "Unu ga-achụ ndị iro unu ọsọ. Ha ga-ada nʼihu unu site na mma agha."
        ]
      },
      {
        "type": "verse",
        "number": 8,
        "content": [
          "Mmadụ ise nʼime unu ga-achụ narị mmadụ ọsọ. Narị mmadụ nʼetiti unu ga-achụkwa iri puku mmadụ ọsọ. Ndị iro unu ga-ada nʼihu unu site na mma agha."
        ]
      },
      {
        "type": "verse",
        "number": 9,
        "content": [
          "“ ‘Aga m eji ihuọma leta unu, mee ka unu mụbaa ma jupụta nʼọnụọgụgụ. Aga m eme ka ọgbụgba ndụ m nʼebe unu nọ dịgide."
        ]
      },
      {
        "type": "verse",
        "number": 10,
        "content": [
          "Unu ga-enwebiga mkpụrụ ubi oke ruo na mgbe unu ka nọ na-eri ndị ochie unu ga-ewezuga ha nʼakụkụ maka inye ohere iwebata ihe ubi ọhụrụ."
        ]
      },
      {
        "type": "verse",
        "number": 11,
        "content": [
          "Aga m eme ka ebe obibi m dịrị nʼetiti unu. Agaghị m asọ unu oyi."
        ]
      },
      {
        "type": "verse",
        "number": 12,
        "content": [
          "Aga m ejegharị nʼetiti unu, bụrụ Chineke unu, unu ga-abụkwa ndị m."
        ]
      },
      {
        "type": "verse",
        "number": 13,
        "content": [
          "Nʼihi na abụ m Onyenwe anyị Chineke unu onye kpọpụtara unu site nʼala Ijipt, ka unu ghara ịbụ ndị ohu ọzọ. Etijiela m mkpọrọ igwe",
          {
            "noteId": 1234
          },
          "nke ịbụ ohu unu, mee ka unu bụrụ ndị ji nganga ejegharị."
        ]
      },
      {
        "type": "heading",
        "content": [
          "Ahụhụ nʼihi Nnupu isi"
        ]
      },
      {
        "type": "verse",
        "number": 14,
        "content": [
          "“ ‘Ma ọ bụrụ na unu ajụ ige m ntị, jụkwa imezu ihe ndị a m nyere unu iwu ya,"
        ]
      },
      {
        "type": "verse",
        "number": 15,
        "content": [
          "ọ bụrụ na unu ajụ ịgbaso ụkpụrụ m, sọọ iwu m ndị a oyi, si otu a mebie ọgbụgba ndụ m,"
        ]
      },
      {
        "type": "verse",
        "number": 16,
        "content": [
          "mgbe ahụ, aga m eme ka oke ụjọ, na ọrịa na-ebibi ebibi, na ahụ ọkụ, bịakwasị unu. Ọrịa ndị a ga-eme ka anya unu daa mba, ọ ga-eripịakwa anụ ahụ unu. Unu ga-akụ mkpụrụ ubi nʼubi unu ma ndị iro unu ga-eri ha."
        ]
      },
      {
        "type": "verse",
        "number": 17,
        "content": [
          "Aga m eguzo megide unu nʼoge ibu agha, mee ka ndị iro unu merie unu nʼagha. Unu ga-agba ọsọ mgbe onye ọbụla na-adịghị achụ unu ọsọ. Ndị kpọrọ unu asị ga-achịkwa unu."
        ]
      },
      {
        "type": "verse",
        "number": 18,
        "content": [
          "“ ‘Ọ bụrụ na unu anọgidesie ike ju ige m ntị nʼagbanyeghị ihe ndị a, aga m enye unu ntaramahụhụ dị okpukpu asaa nʼihi mmehie unu."
        ]
      },
      {
        "type": "verse",
        "number": 19,
        "content": [
          "Aga m etiji ịnya isi nganga unu, mee ka mbara eluigwe dịịrị unu dịka igwe, elu ala unu na-azọkwasị ụkwụ ga-adịkwa dịka bronz."
        ]
      },
      {
        "type": "verse",
        "number": 20,
        "content": [
          "Unu ga-adọgbu onwe unu nʼọrụ nʼefu, nʼihi na ala unu agaghị emepụtara unu ihe omume ya, osisi nke ala unu agaghị amịkwa mkpụrụ ya."
        ]
      },
      {
        "type": "verse",
        "number": 21,
        "content": [
          "“ ‘Ọ bụrụkwa na mgbe nke a mesịrị, unu anọgidekwa jụ ime ihe m nyere nʼiwu, aga m eme ka ntaramahụhụ unu dịrị ukwuu, ugboro asaa ọzọ, nʼihi mmehie unu."
        ]
      },
      {
        "type": "verse",
        "number": 22,
        "content": [
          "Aga m ezite anụ ọhịa megide unu. Ha ga-adọgbu ụmụ unu, bibie anụ ụlọ unu, meekwa ka unu dị nta nʼọnụọgụgụ, ruo na ndị a ga-ahụ nʼokporoụzọ unu ga-adị ole na ole."
        ]
      },
      {
        "type": "verse",
        "number": 23,
        "content": [
          "“ ‘Ọ bụrụkwa na unu anọgide jụ ịdọ aka na ntị m, chie ntị nọgide na-ebu agha nnupu isi unu megide m,"
        ]
      },
      {
        "type": "verse",
        "number": 24,
        "content": [
          "mụ onwe m ga-ebu agha megide unu. Aga m eti unu ugbo ihe otiti asaa, nʼihi mmehie unu."
        ]
      },
      {
        "type": "verse",
        "number": 25,
        "content": [
          "Aga m ewebata mma agha nʼebe unu nọ, ịbọ ọbọ nʼihi ọgbụgba ndụ m unu mebiri. Mgbe unu ga-agba ọsọ gbaba nʼobodo unu, aga m ezite ihe mbibi ga-ebibi unu nʼebe ahụ. Aga m enyefekwa unu nʼaka ndị iro unu."
        ]
      },
      {
        "type": "verse",
        "number": 26,
        "content": [
          "Aga m eme ka unu hapụ inwe ihe oriri ga-ezuru unu. Otu ite nri naanị ka ndị inyom iri ga-eji sie nri ha nwere. Ha ga-eji ihe ọtụtụ tụọ ya mgbe ha na-eke ya. Unu ga-eri ya, ma afọ agaghị eju unu."
        ]
      },
      {
        "type": "verse",
        "number": 27,
        "content": [
          "“ ‘Ọ bụrụkwa na unu agaa nʼihu jụ ige m ntị nʼagbanyeghị ihe ndị a, nọgide na-emegide m,"
        ]
      },
      {
        "type": "verse",
        "number": 28,
        "content": [
          "mgbe ahụ, aga m egosi unu oke iwe m, nye unu ntaramahụhụ dị okpukpu asaa nʼihi mmehie unu."
        ]
      },
      {
        "type": "verse",
        "number": 29,
        "content": [
          "Unu ga-eri anụ ụmụ unu ndị ikom, na anụ ụmụ unu ndị inyom."
        ]
      },
      {
        "type": "verse",
        "number": 30,
        "content": [
          "Aga m ebibikwa ụlọ arụsị unu niile dị nʼelu ugwu, gbutuo ebe ịchụ aja niile unu na-esure ihe nsure ọkụ na-esi isi. Aga m atụkọta ozu unu nʼelu arụsị unu na-enweghị ume ndụ, ka unu bụrụ ihe m na-asọ oyi."
        ]
      },
      {
        "type": "verse",
        "number": 31,
        "content": [
          "Aga m eme ka obodo unu niile tọgbọrọ nʼefu, kụdasịakwa ebe nsọ unu niile. Agaghị m anabatakwa isisi ụtọ nke aja unu."
        ]
      },
      {
        "type": "verse",
        "number": 32,
        "content": [
          "Aga m eme ka ala unu tọgbọrọ nʼefu, mee ka ọnọdụ ịdị ala unu bụrụ ihe ga-eju ndị iro unu ga-ebi nʼime ya anya."
        ]
      },
      {
        "type": "verse",
        "number": 33,
        "content": [
          "Aga m achụsa unu na mba niile, mịpụta mma agha m jiri ya chụso unu ọsọ. Ala unu ga-atọgbọrọ nʼefu, a ga-etikpọkwa obodo unu niile."
        ]
      },
      {
        "type": "verse",
        "number": 34,
        "content": [
          "Mgbe ahụ, ala ahụ ga-ezu ike, ogologo oge ndị ahụ niile ọ ga-atọgbọrọ nʼefu. Mgbe unu ga-anọ dịka ndị ohu nʼala ndị iro unu. Ala ahụ ga-ezu ike, imejupụta afọ izuike ya niile."
        ]
      },
      {
        "type": "verse",
        "number": 35,
        "content": [
          "Ogologo oge niile ala ahụ tọgbọrọ nʼefu, ala ahụ ga-ezu ike, ụdị izuike ọ na-enweghị nʼafọ izuike ndị ahụ unu bi nʼime ya."
        ]
      },
      {
        "type": "verse",
        "number": 36,
        "content": [
          "“ ‘Ma ndị ahụ fọdụrụ ndụ nʼime unu, aga m etinye ịda mba nʼobi ha nʼala ndị iro ha. Mkpọtụ ahịhịa nke ifufe na-ebugharị ga-eme ka ha gbapụ ọsọ. Ha ga-agba ọsọ dịka ndị si nʼihu mma agha na-agba ọsọ. Ha ga-ada mgbe onye ọbụla na-adịghị achụ ha ọsọ."
        ]
      },
      {
        "type": "verse",
        "number": 37,
        "content": [
          "Nʼezie, ha ga-agba ọsọ mgbe onye ọbụla na-adịghị achụ ha ọsọ. Ha ga-adagide ibe ha mgbe ha na-agba ọsọ a, dịka ndị si nʼebe a na-alụ agha na-agbapụ ọsọ. Unu agaghị enwe ike iguzo nʼihu ndị iro unu."
        ]
      },
      {
        "type": "verse",
        "number": 38,
        "content": [
          "Unu ga-ala nʼiyi nʼetiti ndị mba ọzọ, ala ndị iro unu ga-eri unu."
        ]
      },
      {
        "type": "verse",
        "number": 39,
        "content": [
          "Ndị ahụ a hapụrụ na ndụ nʼetiti unu ga-ata ahụhụ nʼala ndị iro ha nʼihi mmehie ha. Ha ga-atakwa ahụhụ nʼihi mmehie nke nna nna ha."
        ]
      },
      {
        "type": "verse",
        "number": 40,
        "content": [
          "“ ‘Ma ọ bụrụ na ha ekwupụta mmehie",
          {
            "noteId": 1235
          },
          "ha niile, na mmehie niile nke ndị nna nna na ha na ha mehiere megide m, mmehie ekwesighị ntụkwasị obi ha, na mmehie nnupu isi ha, nke ha mehiere megide m,"
        ]
      },
      {
        "type": "verse",
        "number": 41,
        "content": [
          "nke mere ka m doo onwe m imegide ha, na izipụ ha gaa nʼala ndị iro ha, ọ bụrụ na ha eweda onwe ha ala nabata ntaramahụhụ m nyere ha nʼihi mmehie ha"
        ]
      },
      {
        "type": "verse",
        "number": 42,
        "content": [
          "aga m echeta ọgbụgba ndụ mụ na Jekọb gbara, ọgbụgba ndụ mụ na Aịzik gbara, na ọgbụgba ndụ mụ na Ebraham gbara. Aga m echeta ala ahụ."
        ]
      },
      {
        "type": "verse",
        "number": 43,
        "content": [
          "Ma ala ahụ aghaghị ịtọgbọrọ nʼefu. Ọ ghakwaghị inwezu izuike ruuru ya, oge ndị ahụ ọ tọgbọrọ nʼefu, mgbe ha na-ebighị nʼime ya. Ha ga-anata ntaramahụhụ ruuru ha nʼihi na ha jụrụ iwu m, sọọkwa ụkpụrụ m oyi."
        ]
      },
      {
        "type": "verse",
        "number": 44,
        "content": [
          "Ma ewezugakwa ihe ndị a niile, agaghị m ajụ ha,",
          {
            "noteId": 1236
          },
          "maọbụ sọọ ha oyi, ruo na ibibi ha kpamkpam mgbe ahụ ha nọ nʼala ndị iro ha. Agakwaghị m emebi ọgbụgba ndụ",
          {
            "noteId": 1237
          },
          "mụ na ha gbara nʼihi na abụ m Onyenwe anyị Chineke ha."
        ]
      },
      {
        "type": "verse",
        "number": 45,
        "content": [
          "Kama nʼihi ha, aga m echeta ọgbụgba ndụ ahụ mụ na nna nna ha gbara, ịbụ Chineke ha, ndị ahụ m kpọpụtara site nʼala Ijipt nʼihu mba niile. Abụ m Onyenwe anyị.’ ”"
        ]
      },
      {
        "type": "verse",
        "number": 46,
        "content": [
          "Ndị a bụ iwu, na ụkpụrụ na ndụmọdụ Onyenwe anyị guzobere nʼugwu Saịnaị, nʼetiti ya onwe ya, na ụmụ Izrel, site nʼaka Mosis.",
          {
            "noteId": 1238
          }
        ]
      }
    ],
    "footnotes": [
      {
        "noteId": 1232,
        "caller": "+",
        "text": "Ọpụ 20:4",
        "reference": {
          "chapter": 26,
          "verse": 1
        }
      },
      {
        "noteId": 1233,
        "caller": "+",
        "text": "Lev 19:30",
        "reference": {
          "chapter": 26,
          "verse": 2
        }
      },
      {
        "noteId": 1234,
        "caller": "+",
        "text": "Ya bụ, yoku",
        "reference": {
          "chapter": 26,
          "verse": 13
        }
      },
      {
        "noteId": 1235,
        "caller": "+",
        "text": "1Jọn 1:9",
        "reference": {
          "chapter": 26,
          "verse": 40
        }
      },
      {
        "noteId": 1236,
        "caller": "+",
        "text": "Rom 11:2",
        "reference": {
          "chapter": 26,
          "verse": 44
        }
      },
      {
        "noteId": 1237,
        "caller": "+",
        "text": "Dit 4:31",
        "reference": {
          "chapter": 26,
          "verse": 44
        }
      },
      {
        "noteId": 1238,
        "caller": "+",
        "text": "Lev 7:38; 27:34",
        "reference": {
          "chapter": 26,
          "verse": 46
        }
      }
    ]
  },
  "thisChapterLink": "/api/ibo_bib/LEV/26.json",
  "thisChapterAudioLinks": {},
  "nextChapterApiLink": "/api/ibo_bib/LEV/27.json",
  "nextChapterAudioLinks": {},
  "previousChapterApiLink": "/api/ibo_bib/LEV/25.json",
  "previousChapterAudioLinks": {},
  "numberOfVerses": 46
}