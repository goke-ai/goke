{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "1KI",
    "translationId": "ibo_bib",
    "name": "1 Ndị Eze",
    "commonName": "1 Ndị Eze",
    "title": "1 Ndị Eze",
    "order": 11,
    "numberOfChapters": 22,
    "sha256": "bc19177f5947d59e115a1a111245ea4249ce6da42aa6c8da3080fae6d4b373fb",
    "firstChapterApiLink": "/api/ibo_bib/1KI/1.json",
    "lastChapterApiLink": "/api/ibo_bib/1KI/22.json",
    "totalNumberOfVerses": 816
  },
  "chapter": {
    "number": 22,
    "content": [
      {
        "type": "heading",
        "content": [
          "Amụma Mikaya megide Ehab"
        ]
      },
      {
        "type": "verse",
        "number": 1,
        "content": [
          "Agha ọzọ adaghị nʼetiti Aram na Izrel afọ atọ."
        ]
      },
      {
        "type": "verse",
        "number": 2,
        "content": [
          "Ma nʼafọ nke atọ, Jehoshafat, eze Juda, gara ileta Ehab eze Izrel."
        ]
      },
      {
        "type": "verse",
        "number": 3,
        "content": [
          "Eze Izrel sịrị ndị ozi ya, “Unu amaghị na ala Ramọt Gilead bụ nke anyị, ma lee na anyị gbara nkịtị ịga napụta ya site nʼaka eze Aram?”"
        ]
      },
      {
        "type": "verse",
        "number": 4,
        "content": [
          "Ya mere, ọ jụrụ Jehoshafat, “Ị ga-eso m gaa buso Ramọt Gilead agha?” Jehoshafat zaghachiri eze Izrel, sị, “Otu m dị ka gị onwe gị dị, ndị m bụkwa ndị gị, ịnyịnya m bụkwa nke gị.”"
        ]
      },
      {
        "type": "verse",
        "number": 5,
        "content": [
          "Ma Jehoshafat gwakwara eze Izrel, sị, “Buru ụzọ chọpụta ihe bụ ntụziaka Onyenwe anyị.”"
        ]
      },
      {
        "type": "verse",
        "number": 6,
        "content": [
          "Ya mere, eze Izrel kpọkọtara ndị amụma, ọnụọgụgụ ha ruru narị ndị ikom anọ, jụọ ha sị, “Ọ bụ m gaa buso Ramọt Gilead agha, ka ọ bụ m hapụ ịga?” Ha zara, “Gaa, nʼihi na Onyenwe anyị ga-enyefe ha nʼaka eze.”"
        ]
      },
      {
        "type": "verse",
        "number": 7,
        "content": [
          "Ma Jehoshafat jụrụ, “Ọ bụ na e nwekwaghị onye amụma Onyenwe anyị nọ nʼebe a, onye anyị nwere ike ịjụta ase nʼaka ya?”"
        ]
      },
      {
        "type": "verse",
        "number": 8,
        "content": [
          "Eze Izrel zaghachiri Jehoshafat, sị, “A ka nwere otu onye amụma, onye anyị nwere ike isite nʼaka ya jụọ Onyenwe anyị ase, ọ bụ Maikaya nwa Imla,",
          {
            "noteId": 110
          },
          "ma akpọrọ m ya asị, nʼihi na o nweghị oge ọ na-ebu amụma ihe ọma nʼebe m nọ, kama ọ bụ naanị nke ọjọọ.” Jehoshafat sịrị, “Eze ekwesighị ikwu okwu dị otu a.”"
        ]
      },
      {
        "type": "verse",
        "number": 9,
        "content": [
          "Mgbe ahụ, eze Izrel kpọrọ otu onye na-ejere ya ozi sị ya, “Mee ọsịịsọ kpọta Maikaya nwa Imla nʼebe a.”"
        ]
      },
      {
        "type": "verse",
        "number": 10,
        "content": [
          "Ehab eze Izrel na Jehoshafat eze Juda, onye ọbụla yi uwe eze ya, na-anọkwasị nʼocheeze ya nʼebe ịzọcha ọka nʼọnụ ụzọ ama e si abata obodo Sameria. Ndị amụma ahụ niile nọkwa na-ebu amụma nʼihu ha."
        ]
      },
      {
        "type": "verse",
        "number": 11,
        "content": [
          "Zedekaya nwa Kenaana, mere mpi igwe, ọ kwupụtara sị, “Nke a bụ ihe Onyenwe anyị na-ekwu, ‘Ihe ndị a ka ị ga-eji sọgide ndị Aram, ruo mgbe a ga-ala ha nʼiyi.’ ”"
        ]
      },
      {
        "type": "verse",
        "number": 12,
        "content": [
          "Ndị amụma ndị ọzọ niile na-ebu otu ihe ahụ nʼamụma, na-asị, “Gaa, busoo Ramọt Gilead agha, ị ga-enwekwa mmeri, nʼihi na Onyenwe anyị ga-enyefe ya nʼaka eze.”"
        ]
      },
      {
        "type": "verse",
        "number": 13,
        "content": [
          "Onyeozi ahụ nke gara ịkpọ Maikaya sịrị ya, “Lee, ndị amụma ndị ọzọ na-agụpụghị onye ọbụla na-ebu amụma ọganihu nye eze. Mee ka okwu gị na ha dakọta. Kwuokwa ihe ga-adị eze mma.”"
        ]
      },
      {
        "type": "verse",
        "number": 14,
        "content": [
          "Ma Maikaya sịrị, “Dịka Onyenwe anyị na-adị ndụ, aga m agwa ya naanị ihe Onyenwe anyị gwara m.”",
          {
            "noteId": 111
          }
        ]
      },
      {
        "type": "verse",
        "number": 15,
        "content": [
          "Mgbe ọ bịarutere, eze jụrụ ya, “Maikaya, ọ bụ anyị gaa buso Ramọt Gilead agha, ka ọ bụ anyị hapụ?” Ọ zara, “Gaa, ma nwekwa mmeri, nʼihi na Onyenwe anyị ga-enyefe ya nʼaka eze.”"
        ]
      },
      {
        "type": "verse",
        "number": 16,
        "content": [
          "Eze sịrị ya, “Ugboro ole ka m ga-eme ka ị ṅụọ iyi na ị gaghị agwa m ihe ọzọ, karịa naanị eziokwu nʼaha Onyenwe anyị?”"
        ]
      },
      {
        "type": "verse",
        "number": 17,
        "content": [
          "Mgbe ahụ Mikaya zara, “Ahụrụ m Izrel niile ka ha gbasasịrị nʼelu ọtụtụ ugwu dịka atụrụ na-enweghị onye ọzụzụ atụrụ, ma Onyenwe anyị sịrị, ‘Ndị a enweghị onyendu. Ka onye ọbụla laghachi nʼụlọ ya nʼudo.’ ”"
        ]
      },
      {
        "type": "verse",
        "number": 18,
        "content": [
          "Eze Izrel, sịrị Jehoshafat, “Ọ bụ na m agwaghị gị na ọ dịghị mgbe ọ na-ebu amụma ihe ọma banyere m, kama naanị ihe ọjọọ?”"
        ]
      },
      {
        "type": "verse",
        "number": 19,
        "content": [
          "Mikaya gara nʼihu, sị, “Ya mere, nụrụnụ okwu Onyenwe anyị. Ahụrụ m Onyenwe anyị ka ọ nọkwasịrị nʼocheeze ya, hụkwa usuu nke eluigwe ka ha na-eguzo nʼakụkụ ya, nʼaka nri ya nakwa nʼaka ekpe ya."
        ]
      },
      {
        "type": "verse",
        "number": 20,
        "content": [
          "Onyenwe anyị sịrị, ‘Onye ga-aga rafuo Ehab ka ọ gaa buso Ramọt Gilead agha, gaa nwụọ nʼebe ahụ?’ “Otu onye tụpụtara aro nke a, ebe onye ọzọ tụpụtara nke ọzọ."
        ]
      },
      {
        "type": "verse",
        "number": 21,
        "content": [
          "Nʼikpeazụ otu mmụọ pụtara, guzo nʼihu Onyenwe anyị sị, ‘Mụ onwe m ga-arafu ya.’"
        ]
      },
      {
        "type": "verse",
        "number": 22,
        "content": [
          "“ ‘Onyenwe anyị jụrụ sị, Olee otu ị ga-esi mee nke a?’ “ ‘Aga m apụ gaa bụrụ mmụọ nrafu nʼọnụ ndị amụma ya niile,’ ka ọ zara. “Onyenwe anyị sịrị, ‘Ị ga-enwe ike ịrafu ya. Gaa mee otu a.’"
        ]
      },
      {
        "type": "verse",
        "number": 23,
        "content": [
          "“Ma ugbu a, Onyenwe anyị etinyela mmụọ okwu ụgha nʼọnụ ndị amụma gị niile ndị a. Onyenwe anyị ekwubiela nʼihe ọjọọ ga-adakwasị gị.”"
        ]
      },
      {
        "type": "verse",
        "number": 24,
        "content": [
          "Mgbe ahụ, Zedekaya nwa Kenaana, gara nso, maa Maikaya aka na nti, jụọ ya, “Olee ụzọ ka mmụọ ahụ sitere na Onyenwe anyị gara, mgbe ọ hapụrụ m bịa ịgwa gị okwu?”"
        ]
      },
      {
        "type": "verse",
        "number": 25,
        "content": [
          "Maikaya zaghachiri, “Ị ga-achọpụta nke a nʼụbọchị ị ga-agbaba nʼime ime ụlọ izo onwe gị.”"
        ]
      },
      {
        "type": "verse",
        "number": 26,
        "content": [
          "Mgbe ahụ, eze Izrel nyere iwu sị, “Jidenụ Maikaya kpụgara ya Amọn onye na-achị obodo a, na Joash nwa eze"
        ]
      },
      {
        "type": "verse",
        "number": 27,
        "content": [
          "ị ga-asịkwa, ‘Otu a ka eze sịrị: Tinye nwoke a nʼụlọ mkpọrọ, nye ya naanị achịcha na mmiri ọṅụṅụ tutu ruo mgbe m lọghachiri nʼudo.’ ”"
        ]
      },
      {
        "type": "verse",
        "number": 28,
        "content": [
          "Maikaya kwupụtara sị, “Ọ bụrụ na ị lọghachi nʼudo, ọ pụtara na ọ bụghị Onyenwe anyị si nʼọnụ m kwuo okwu.” O kwukwara sị, “Unu niile hụbakwanụ okwu m ndị a niile ama!”"
        ]
      },
      {
        "type": "heading",
        "content": [
          "Ehab anwụọ na Ramọt Gilead"
        ]
      },
      {
        "type": "verse",
        "number": 29,
        "content": [
          "Ya mere, eze Izrel na Jehoshafat eze Juda, pụrụ gawa Ramọt Gilead."
        ]
      },
      {
        "type": "verse",
        "number": 30,
        "content": [
          "Eze Izrel gwara Jehoshafat, sị, “Aga m ejikere onwe m dịka m bụ onye ọzọ banye nʼọgbọ agha, ma gị onwe gị yiri uwe eze gị.” Ya mere, eze Izrel nwogharịrị onwe ya ka onye ọzọ baa nʼọgbọ agha."
        ]
      },
      {
        "type": "verse",
        "number": 31,
        "content": [
          "Ma eze Aram enyelarị ndị ọchịagha ndị na-agba ụgbọ agha, ọnụọgụgụ ha dị iri atọ na abụọ, iwu sị, “Unu ebusola onye ọbụla agha, maọbụ onye ukwu maọbụ onye nta, karịakwa naanị eze Izrel.”"
        ]
      },
      {
        "type": "verse",
        "number": 32,
        "content": [
          "Mgbe ndị ọchịagha, na-achị ụgbọ agha hụrụ Jehoshafat, ha chere nʼobi ha, “Nʼezie, onye a bụ eze Izrel.” Nʼihi ya ha tụgharịrị ibuso ya agha, ma Jehoshafat tiri mkpu,"
        ]
      },
      {
        "type": "verse",
        "number": 33,
        "content": [
          "ndị ọchịagha, na-achị ndị na-agba ụgbọ agha hụrụ na ọ bụghị eze Izrel, ma kwụsị ịchụso ya."
        ]
      },
      {
        "type": "verse",
        "number": 34,
        "content": [
          "Ma otu onye dọrọ ụta ya gbapụ ya na-ebughị onye ọbụla nʼobi, gbata ya eze Izrel nʼetiti njikọ nke uwe agha ya.",
          {
            "noteId": 112
          },
          "Eze gwara onye ọkwọ ụgbọ agha ya, sị, “Tụgharịa, si nʼebe a bupụ m, nʼihi na emerụọla m ahụ.”"
        ]
      },
      {
        "type": "verse",
        "number": 35,
        "content": [
          "Agha ahụ siri ike nʼụbọchị ahụ niile, e ji ihe mee ka eze kwụrụ ọtọ nʼime ụgbọ agha ya na-eche ndị Aram ihu. Ọbara si nʼọnya ahụ sọjuru nʼala ụgbọ agha ahụ, ọ nwụrụ nʼuhuruchi ụbọchị ahụ."
        ]
      },
      {
        "type": "verse",
        "number": 36,
        "content": [
          "Mgbe anyanwụ na-ada, e tiri mkpu nke gazuru nʼọgbọ agha ndị Izrel, sị, “Nwoke ọbụla laa nʼobodo ya, onye ọbụla laakwa nʼala nke aka ya!”"
        ]
      },
      {
        "type": "verse",
        "number": 37,
        "content": [
          "Ya mere, eze nwụrụ, e buta ozu ya nʼobodo Sameria, ebe a nọ lie ya."
        ]
      },
      {
        "type": "verse",
        "number": 38,
        "content": [
          "Ha sachara ụgbọ agha ya nʼọdọ mmiri dị na Sameria (ebe ndị akwụna na-asa ahụ). Ụmụ nkịta rachara ọbara ya, dịka okwu Onyenwe anyị kwubiri.",
          {
            "noteId": 113
          }
        ]
      },
      {
        "type": "verse",
        "number": 39,
        "content": [
          "Ma banyere ihe ndị ọzọ niile mere nʼoge ọchịchị Ehab na ihe niile o mere, ụlọeze o wuru nke o ji ọdụ chọọ mma, na obodo niile o wusiri ike, ọ bụ na e deghị ha nʼakwụkwọ akụkọ ihe mere nʼoge ndị eze Izrel?"
        ]
      },
      {
        "type": "verse",
        "number": 40,
        "content": [
          "Ehab sooro ndị nna nna ya ha dina nʼọnwụ. Ahazaya nwa ya ghọrọ eze nʼọnọdụ."
        ]
      },
      {
        "type": "heading",
        "content": [
          "Jehoshafat, eze Juda"
        ]
      },
      {
        "type": "verse",
        "number": 41,
        "content": [
          "Jehoshafat nwa Asa ghọrọ eze Juda, nʼafọ nke anọ, nke ọchịchị Ehab eze Izrel."
        ]
      },
      {
        "type": "verse",
        "number": 42,
        "content": [
          "Jehoshafat gbara iri afọ atọ na ise mgbe ọ malitere ịbụ eze. Ọ chịrị iri afọ abụọ na ise na Jerusalem. Aha nne ya bụ Azuba, nwa Shilhi."
        ]
      },
      {
        "type": "verse",
        "number": 43,
        "content": [
          "Nʼihe niile o jere ije nʼụzọ Asa bụ nna ya, o sitekwaghị nʼime ha wezuga onwe ya, o mekwara ihe ziri ezi nʼanya Onyenwe anyị. Naanị na o wezugaghị ebe dị elu niile, nke mere na ndị mmadụ gara nʼihu na-achụ aja, na-esurekwa ihe nsure ọkụ na-esi isi ụtọ nʼebe ahụ niile."
        ]
      },
      {
        "type": "verse",
        "number": 44,
        "content": [
          "Jehoshafat mere ka udo dị nʼetiti ya na eze Izrel."
        ]
      },
      {
        "type": "verse",
        "number": 45,
        "content": [
          "Ma banyere ihe ndị ọzọ niile mere nʼoge ọchịchị Jehoshafat, ihe niile ndị ọ rụpụtara, ike ọ kpara nʼọtụtụ agha nke o buru, ọ bụ na e deghị ha nʼakwụkwọ akụkọ ihe mere nʼoge ndị eze Juda?"
        ]
      },
      {
        "type": "verse",
        "number": 46,
        "content": [
          "O kpochapụrụ ndị ikom akwụna ụlọ arụsị, bụ ndị nke fọdụrụ, mgbe nna ya bụ Asa chịchara ọchịchị."
        ]
      },
      {
        "type": "verse",
        "number": 47,
        "content": [
          "Nʼoge a, eze adịghị nʼala Edọm, kama ọ bụ onye nnọchite anya eze bụ onye na-achị."
        ]
      },
      {
        "type": "verse",
        "number": 48,
        "content": [
          "Jehoshafat wuuru ọtụtụ ụgbọ mmiri eji azụ ahịa, maka ije nʼala Ọfịa ịga bute ọlaedo ma ụgbọ mmiri ndị a agaghị ebe ọbụla, nʼihi na ha mikpuru nʼEziọn Geba."
        ]
      },
      {
        "type": "verse",
        "number": 49,
        "content": [
          "Nʼoge ahụ, Ahazaya nwa Ehab sịrị Jehoshafat, “Kwere ka ndị ikom m soro ndị ọrụ gị nʼụgbọ gị,” ma Jehoshafat ekweghị."
        ]
      },
      {
        "type": "verse",
        "number": 50,
        "content": [
          "Mgbe ahụ, Jehoshafat sooro nna nna ya ha dina nʼọnwụ, e lie ya nʼebe e liri ha nʼobodo Devid, nna ya. Jehoram nwa ya ghọrọ eze nʼọnọdụ ya."
        ]
      },
      {
        "type": "heading",
        "content": [
          "Ahazaya, eze Izrel"
        ]
      },
      {
        "type": "verse",
        "number": 51,
        "content": [
          "Ahazaya nwa Ehab, malitere ịbụ eze Izrel na Sameria, nʼafọ iri na asaa nke ọchịchị Jehoshafat, eze Juda. Ma ọ chịrị Izrel naanị afọ abụọ."
        ]
      },
      {
        "type": "verse",
        "number": 52,
        "content": [
          "O mere ihe dị njọ nʼanya Onyenwe anyị, nʼihi na o sooro ụzọ ọjọọ niile nke nna na nne ya, na ụzọ ọjọọ nke Jeroboam nwa Nebat, onye mere ka Izrel mee mmehie."
        ]
      },
      {
        "type": "verse",
        "number": 53,
        "content": [
          "Ọ fekwara arụsị Baal ofufe, kpọọkwa isiala nye ya, si otu a kpasuo Onyenwe anyị, Chineke Izrel iwe, dịka nna ya mere."
        ]
      }
    ],
    "footnotes": [
      {
        "noteId": 110,
        "caller": "+",
        "text": "Nke a, abụghị onye dere akwụkwọ Maika, nke bụ otu akwụkwọ nʼime akwụkwọ nsọ",
        "reference": {
          "chapter": 22,
          "verse": 8
        }
      },
      {
        "noteId": 111,
        "caller": "+",
        "text": "Ọnụ 22:38; 24:13",
        "reference": {
          "chapter": 22,
          "verse": 14
        }
      },
      {
        "noteId": 112,
        "caller": "+",
        "text": "Eleghị anya ebe uwe agha ya na-ekpuchiteghị",
        "reference": {
          "chapter": 22,
          "verse": 34
        }
      },
      {
        "noteId": 113,
        "caller": "+",
        "text": "1Ez 21:19",
        "reference": {
          "chapter": 22,
          "verse": 38
        }
      }
    ]
  },
  "thisChapterLink": "/api/ibo_bib/1KI/22.json",
  "thisChapterAudioLinks": {},
  "nextChapterApiLink": "/api/ibo_bib/2KI/1.json",
  "nextChapterAudioLinks": {},
  "previousChapterApiLink": "/api/ibo_bib/1KI/21.json",
  "previousChapterAudioLinks": {},
  "numberOfVerses": 53
}