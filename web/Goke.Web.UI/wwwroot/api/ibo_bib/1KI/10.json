{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "1KI",
    "translationId": "ibo_bib",
    "name": "1 Ndị Eze",
    "commonName": "1 Ndị Eze",
    "title": "1 Ndị Eze",
    "order": 11,
    "numberOfChapters": 22,
    "sha256": "bc19177f5947d59e115a1a111245ea4249ce6da42aa6c8da3080fae6d4b373fb",
    "firstChapterApiLink": "/api/ibo_bib/1KI/1.json",
    "lastChapterApiLink": "/api/ibo_bib/1KI/22.json",
    "totalNumberOfVerses": 816
  },
  "chapter": {
    "number": 10,
    "content": [
      {
        "type": "heading",
        "content": [
          "Eze nwanyị Sheba bịara ileta Solomọn"
        ]
      },
      {
        "type": "verse",
        "number": 1,
        "content": [
          "Mgbe eze nwanyị Sheba nụrụ akụkọ Solomọn, na ịdị na mma nke dị nʼetiti ya na Onyenwe anyị, ọ bịara ka o were ọtụtụ ajụjụ siri ike nwalee Solomọn.",
          {
            "noteId": 80
          }
        ]
      },
      {
        "type": "verse",
        "number": 2,
        "content": [
          "Ọ bịarutere Jerusalem, ya na ọtụtụ ndị ozi nʼebe ha bara ụba, ndị so ya, tinyere ọtụtụ ịnyịnya kamel ndị bu ụda dị iche iche, ọtụtụ ọlaedo na nkume dị oke ọnụahịa dị iche iche. Ọ bịakwutere Solomọn, ya na ya kparịtara ụka banyere ihe niile nke dị ya nʼobi."
        ]
      },
      {
        "type": "verse",
        "number": 3,
        "content": [
          "Solomọn zara ya ajụjụ ya niile; ọ dịkwaghị ihe siiri eze ike ịkọwara ya."
        ]
      },
      {
        "type": "verse",
        "number": 4,
        "content": [
          "Mgbe eze nwanyị Sheba hụrụ amamihe niile nke Solomọn, hụkwa ụlọeze o wuru,"
        ]
      },
      {
        "type": "verse",
        "number": 5,
        "content": [
          "na ihe oriri a na-adọkwasị nʼelu tebul ya, usoro ọnọdụ nke ndịisi ọchịchị ya, na ndị guzo na-ejere ya ozi nʼuwe ha yi, onye na-ebu iko ihe ọṅụṅụ ya, na aja nsure ọkụ niile ọ na-achụ nʼụlọnsọ Onyenwe anyị, ọ dịkwaghị ihe ọzọ ọ maara ọ ga-eme, maọbụ kwuo."
        ]
      },
      {
        "type": "verse",
        "number": 6,
        "content": [
          "Ọ sịrị eze, “Akụkọ niile m nọ nʼala m nụ banyere ihe niile ị rụpụtara na amamihe gị bụ eziokwu."
        ]
      },
      {
        "type": "verse",
        "number": 7,
        "content": [
          "Ma ekwenyeghị m akụkọ ndị a tutu ruo mgbe m bịara jiri anya m abụọ hụ ha. Nʼezie, ihe m nụrụ erughị ọkara; nʼamamihe nakwa nʼịba ụba gị, ị tụkwasịla ihe nʼakụkọ m nụrụ."
        ]
      },
      {
        "type": "verse",
        "number": 8,
        "content": [
          "Lee, ụdị ọṅụ ndị gị na-enwe. Lee, ụdị ọṅụ nke ndị ozi na-enwe, bụ ndị na-eguzo nʼihu gị mgbe niile na-anụ okwu amamihe gị."
        ]
      },
      {
        "type": "verse",
        "number": 9,
        "content": [
          "Ngọzị dịrị Onyenwe anyị Chineke gị, onye nwere mmasị nʼebe ị nọ, o debere gị nʼocheeze Izrel. Nʼihi ịhụnanya nke Onyenwe anyị na-adị ruo mgbe ebighị ebi nʼebe Izrel nọ, o meele gị eze, ka ị debe ikpe ziri ezi na ezi omume.”"
        ]
      },
      {
        "type": "verse",
        "number": 10,
        "content": [
          "O nyere Solomọn onyinye ọlaedo ịdị arọ ya dị puku kilogram anọ,",
          {
            "noteId": 81
          },
          "nyekwa ya ọtụtụ ụda na-esi isi ụtọ dị iche iche, na ọtụtụ nkume dị oke ọnụahịa. O nwebeghị oge ọzọ ewebatara ọtụtụ ụda na-esi isi ụtọ dịka ndị ahụ eze nwanyị Sheba nyere eze Solomọn."
        ]
      },
      {
        "type": "verse",
        "number": 11,
        "content": [
          "(Ọzọkwa, ọtụtụ ụgbọ mmiri nke eze Hiram bubatara ọlaedo site nʼỌfịa bulatara Solomọn. Ha sitekwara nʼebe ahụ bute osisi almụg nʼebe ọ bara ụba, na ọtụtụ nkume dị oke ọnụahịa dị iche iche."
        ]
      },
      {
        "type": "verse",
        "number": 12,
        "content": [
          "Eze ji osisi almụg ndị a wuo ogidi ndabere dị nʼụlọnsọ ukwu Onyenwe anyị na nke ụlọeze. O jikwa ya meere ndị na-abụ abụ ụbọ akwara na une. Ọ dịbeghị mgbe ọbụla ahụrụ maọbụ tụbata osisi almụg ha otu a site nʼụbọchị ahụ ruo taa.)"
        ]
      },
      {
        "type": "verse",
        "number": 13,
        "content": [
          "Eze Solomọn nyekwara eze nwanyị Sheba ihe niile ọ chọrọ na ihe niile bụ nke ọ rịọrọ, na-agụnyeghị onyinye niile Solomọn nyere ya dịka eze ọ bụ. Emesịa, ọ hapụrụ laghachi nʼala nke aka ya, ya na ndị na-ejere ya ozi."
        ]
      },
      {
        "type": "heading",
        "content": [
          "Ebube ịbụ eze Solomọn"
        ]
      },
      {
        "type": "verse",
        "number": 14,
        "content": [
          "Ọtụtụ ịdị arọ nke ọlaedo Solomọn na-enweta kwa afọ bụ puku kilogram iri abụọ na atọ,",
          {
            "noteId": 82
          }
        ]
      },
      {
        "type": "verse",
        "number": 15,
        "content": [
          "na-agụnyeghị uru nke na-esi nʼaka ndị na-atụ mgbereahịa na ndị na-azụ ahịa na nke sitekwara nʼaka ndị eze Arebịa niile, nakwa nʼaka ndịisi na-achị obodo niile nke ala ahụ."
        ]
      },
      {
        "type": "verse",
        "number": 16,
        "content": [
          "Eze Solomọn kpụrụ narị ọta ọlaedo ukwu abụọ site nʼọlaedo etipịara etipịa. Ọ bụ ọlaedo nke ịdị arọ ya ruru kilogram isii na ụma itoolu ka eji kpụọ ọta ọbụla."
        ]
      },
      {
        "type": "verse",
        "number": 17,
        "content": [
          "Ọ kpụkwara narị ọta nta atọ, nke sitere na ọlaedo etipịara etipịa. Ọ bụ ọlaedo ịdị arọ ya ruru kilogram atọ na ọkara ka eji kpụọ ọta ọbụla. Eze debere ha nʼụlọeze nʼOke Ọhịa Lebanọn."
        ]
      },
      {
        "type": "verse",
        "number": 18,
        "content": [
          "Eze mekwara ocheeze dị ukwu nke e ji ọdụ enyi na ọlaedo a nụchara anụcha machie."
        ]
      },
      {
        "type": "verse",
        "number": 19,
        "content": [
          "Ocheeze ahụ nwere ihe nrigo isii, o nwere elu dị gburugburu nʼazụ ya. E nwere ebe ntụkwasị aka nʼakụkụ abụọ ya, nke nwere oyiyi ọdụm abụọ guzo nʼakụkụ nke ọbụla nʼime ha."
        ]
      },
      {
        "type": "verse",
        "number": 20,
        "content": [
          "Ọdụm iri na abụọ na-eguzo nʼelu ihe nrigo isii ahụ, otu nʼakụkụ isi abụọ nke ihe nrigo ọbụla. Ọ dịkwaghị alaeze ọzọ dị nke e mere ihe dị otu a nye."
        ]
      },
      {
        "type": "verse",
        "number": 21,
        "content": [
          "Ihe niile Solomọn nwere nke e ji aṅụ ihe bụ ọlaedo ka e ji mee ha. Ngwongwo niile nke dị nʼime ụlọeze nʼOke Ọhịa Lebanọn bụkwa ọlaedo a nụchara anụcha ka e ji kpụọ ha. Ọ dịghị ihe e ji ọlaọcha kpụọ, nʼihi na-agụnyeghị ọlaọcha dịka ihe ọbụla nʼoge Solomọn."
        ]
      },
      {
        "type": "verse",
        "number": 22,
        "content": [
          "Eze nwere ọtụtụ ụgbọ",
          {
            "noteId": 83
          },
          "mmiri e ji azụ ahịa nʼoke osimiri, tinyere ụgbọ nke Hiram. Otu ugbo nʼafọ atọ, ka ụgbọ mmiri ndị a na-alọta, buru ọlaedo, ọlaọcha na ọdụ enyi, enwe na adaka dị iche iche bata."
        ]
      },
      {
        "type": "verse",
        "number": 23,
        "content": [
          "Eze Solomọn bara ụba nʼakụ, nwekwa amamihe karịa ndị eze niile dị nʼụwa."
        ]
      },
      {
        "type": "verse",
        "number": 24,
        "content": [
          "Ụwa niile na-abịa ịchọ ihu Solomọn ka ha nụta okwu amamihe nke Chineke tinyere nʼobi ya."
        ]
      },
      {
        "type": "verse",
        "number": 25,
        "content": [
          "Onye ọbụla bịakwutere ya na-ebutere ya onyinye ịnata ihuọma, ya bụ ngwa ọlaọcha na ọlaedo, uwe dị iche iche, ngwa agha, ụda dị iche iche, ịnyịnya na ịnyịnya muul, nke a bụ kwa afọ, kwa afọ."
        ]
      },
      {
        "type": "verse",
        "number": 26,
        "content": [
          "Solomọn chịkọbara ọtụtụ ụgbọ agha na ịnyịnya dị iche iche. O nwere ụgbọ agha dị otu puku na narị anọ na ịnyịnya agha dị puku iri na abụọ nʼọnụọgụgụ, ndị o debere ụfọdụ nʼime ha nʼobodo ụgbọ agha ya ma ndị ọzọ dị na Jerusalem ebe ya onwe ya nọ."
        ]
      },
      {
        "type": "verse",
        "number": 27,
        "content": [
          "Eze mere ka ọlaọcha baa ụba dịka nkume efu na Jerusalem. O mekwara ka osisi sida dị ọtụtụ dịka osisi sikamọ nke dị nʼala ala ugwu dị iche iche."
        ]
      },
      {
        "type": "verse",
        "number": 28,
        "content": [
          "A na-esite nʼIjipt nakwa ala Kue atụbatara Solomọn ịnyịnya. Ndị ahịa eze na-azụta ha site na Kue nʼọnụ ahịa a na-ere ha nʼoge ahụ."
        ]
      },
      {
        "type": "verse",
        "number": 29,
        "content": [
          "Ha sitere nʼIjipt tụbata otu ụgbọ agha nʼọnụ ahịa narị shekel ọlaọcha isii, jirikwa otu narị shekel na iri shekel ise zụta otu ịnyịnya. Ha zipụkwara ha nye ndị eze niile nke ndị Het na ndị Aram."
        ]
      }
    ],
    "footnotes": [
      {
        "noteId": 80,
        "caller": "+",
        "text": "Maka ịnwapụta amamihe o nwere",
        "reference": {
          "chapter": 10,
          "verse": 1
        }
      },
      {
        "noteId": 81,
        "caller": "+",
        "text": "Talenti dị narị na iri abụọ",
        "reference": {
          "chapter": 10,
          "verse": 10
        }
      },
      {
        "noteId": 82,
        "caller": "+",
        "text": "Narị talenti isii na talenti iri isii na isii",
        "reference": {
          "chapter": 10,
          "verse": 14
        }
      },
      {
        "noteId": 83,
        "caller": "+",
        "text": "Hibru ga-asị, Ọtụtụ ụgbọ nke Tashish",
        "reference": {
          "chapter": 10,
          "verse": 22
        }
      }
    ]
  },
  "thisChapterLink": "/api/ibo_bib/1KI/10.json",
  "thisChapterAudioLinks": {},
  "nextChapterApiLink": "/api/ibo_bib/1KI/11.json",
  "nextChapterAudioLinks": {},
  "previousChapterApiLink": "/api/ibo_bib/1KI/9.json",
  "previousChapterAudioLinks": {},
  "numberOfVerses": 29
}