{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "1KI",
    "translationId": "ibo_bib",
    "name": "1 Ndị Eze",
    "commonName": "1 Ndị Eze",
    "title": "1 Ndị Eze",
    "order": 11,
    "numberOfChapters": 22,
    "sha256": "bc19177f5947d59e115a1a111245ea4249ce6da42aa6c8da3080fae6d4b373fb",
    "firstChapterApiLink": "/api/ibo_bib/1KI/1.json",
    "lastChapterApiLink": "/api/ibo_bib/1KI/22.json",
    "totalNumberOfVerses": 816
  },
  "chapter": {
    "number": 12,
    "content": [
      {
        "type": "heading",
        "content": [
          "Ọchịchị Rehoboam"
        ]
      },
      {
        "type": "verse",
        "number": 1,
        "content": [
          "Rehoboam gara Shekem, nʼihi na Izrel niile zukọrọ ebe ahụ ime ya eze."
        ]
      },
      {
        "type": "verse",
        "number": 2,
        "content": [
          "Mgbe Jeroboam nwa Nebat nụrụ nke a (ọ ka nọ nʼIjipt ebe ọ gbagara ọsọ ndụ site nʼaka eze Solomọn), o sitere Ijipt lọta."
        ]
      },
      {
        "type": "verse",
        "number": 3,
        "content": [
          "Ya mere, ha ziri ozi kpọọ Jeroboam, ya na ọgbakọ Izrel niile jekwuru Rehoboam sị ya:"
        ]
      },
      {
        "type": "verse",
        "number": 4,
        "content": [
          "“Nna gị boro anyị ibu arọ, ma ugbu a mee ka ibu arọ na ịyagba arọ a nke o bokwasịrị anyị, dị mfe, anyị ga-ejere gị ozi.”"
        ]
      },
      {
        "type": "verse",
        "number": 5,
        "content": [
          "Rehoboam zara ha sị, “Laanụ, ụbọchị atọ gasịa unu bịaghachikwutenụ m.” Nʼihi ya ndị ahụ lara."
        ]
      },
      {
        "type": "verse",
        "number": 6,
        "content": [
          "Mgbe ahụ, eze Rehoboam gara ịnata ndụmọdụ nʼaka ndị okenye, bụ ndị jeere nna ya Solomọn ozi nʼoge ọ dị ndụ, sị ha, “Olee ndụmọdụ unu ga-enye m maka mụ inye ndị a ọsịsa?”"
        ]
      },
      {
        "type": "verse",
        "number": 7,
        "content": [
          "Ha zara ya, “Ọ bụrụ na ị ga-abụ odibo nye ndị a taa, jeere ha ozi, nyekwa ha ọsịsa dị mma,",
          {
            "noteId": 87
          },
          "ha ga-anọgide bụrụ ndị ohu gị mgbe niile.”"
        ]
      },
      {
        "type": "verse",
        "number": 8,
        "content": [
          "Ma ọ nabataghị ndụmọdụ ndị okenye nyere ya, ọ gakwuru ụmụ okorobịa ndị ya na ha tokọrọ, bụkwa ndị na-ejere ya ozi, ka ha nye ya ndụmọdụ."
        ]
      },
      {
        "type": "verse",
        "number": 9,
        "content": [
          "Rehoboam jụrụ ha sị, “Gịnị bụ ndụmọdụ unu? Gịnị bụ ọsịsa anyị ga-enye ndị a na-asị, ‘Mee ka ibu arọ nna gị bokwasịrị anyị dị mfe’? ”"
        ]
      },
      {
        "type": "verse",
        "number": 10,
        "content": [
          "Ụmụ okorobịa ahụ, bụ ndị ya na ha tokọrọ, zaghachiri sị, “Gwa ndị ahụ sịrị gị, ‘Nna gị bokwasịrị anyị ibu arọ, ma mee ka ibu anyị dị mfe,’ ị ga-agwa ha, sị, ‘Mkpịsịaka nta dị nʼaka m gbara okpotokpo karịa ukwu nna m."
        ]
      },
      {
        "type": "verse",
        "number": 11,
        "content": [
          "Nna m boro unu ibu arọ; aga m atụkwasị ihe nʼibu ahụ mee ka ọ dị arọ karịa. Nna m ji apịpịa dọọ unu aka na ntị, maọbụ akpị ka m ga-eji mekpaa unu ahụ.’ ”"
        ]
      },
      {
        "type": "verse",
        "number": 12,
        "content": [
          "Mgbe ụbọchị atọ gasịrị, Jeroboam na ndị Izrel",
          {
            "noteId": 88
          },
          "niile bịaghachiri ịnụrụ ọsịsa Rehoboam, dịka eze kwuru, sị, “Laghachitenụ nʼụbọchị nke atọ.”"
        ]
      },
      {
        "type": "verse",
        "number": 13,
        "content": [
          "Eze sara ndị a okwu nʼolu dị ike. Ọ jụrụ ndụmọdụ nke ndị okenye nyere ya,"
        ]
      },
      {
        "type": "verse",
        "number": 14,
        "content": [
          "ma gbasoro ndụmọdụ nke ụmụ okorobịa nyere. Ọ sịrị, “Nna m mere ka ibu unu dị arọ, aga m eme ka ibu unu dị arọ karịa. Nna m ji apịpịa dọọ unu aka na ntị, aga m eji akpị mekpaa unu ahụ.”"
        ]
      },
      {
        "type": "verse",
        "number": 15,
        "content": [
          "Ya mere, eze aṅaghị ndị ahụ ntị, nʼihi mgbanwe nke ọnọdụ niile a sitere nʼebe Onyenwe anyị nọ, ka e mezuo okwu ahụ Onyenwe anyị gwara Jeroboam nwa Nebat site nʼọnụ Ahija onye Shilo."
        ]
      },
      {
        "type": "verse",
        "number": 16,
        "content": [
          "Mgbe Izrel niile hụrụ na eze jụrụ ige ha ntị, ha zaghachiri ya sị,",
          {
            "text": "“Olee oke anyị nwere nʼime Devid?",
            "poem": 1
          },
          {
            "text": "Olee ihe nketa anyị nwere nʼime nwa Jesi?",
            "poem": 2
          },
          {
            "text": "Ndị Izrel, laanụ nʼụlọ ikwu unu!",
            "poem": 1
          },
          {
            "text": "Gị Devid lekọtakwa ụlọ nke gị.”",
            "poem": 2
          },
          "Ya mere, ndị Izrel lara nʼụlọ ha."
        ]
      },
      {
        "type": "verse",
        "number": 17,
        "content": [
          "Ma banyere ndị Izrel bi nʼobodo niile nke Juda, Rehoboam gara nʼihu bụrụ eze ha."
        ]
      },
      {
        "type": "verse",
        "number": 18,
        "content": [
          "Eze Rehoboam zipụrụ Adoniram, onyeisi na-elekọta ndị ọrụ mmanye, ma ndị Izrel niile ji nkume tugbuo ya. Ma eze Rehoboam jisiri ike gbaba nʼime ụgbọ agha ya, gbalaga laa Jerusalem."
        ]
      },
      {
        "type": "verse",
        "number": 19,
        "content": [
          "Ya mere, Izrel nọ na nnupu isi megide ụlọ Devid ruo taa."
        ]
      },
      {
        "type": "verse",
        "number": 20,
        "content": [
          "Mgbe ndị Izrel nụrụ na Jeroboam alaghachitala, ha ziri ya ozi sị ya pụta nʼihu ọha mmadụ. Nʼebe ahụ ka ha nọ mee ya eze Izrel. Ọ dịghị ebo ọbụla kwenyere iso ụlọ Devid, karịakwa ebo Juda."
        ]
      },
      {
        "type": "verse",
        "number": 21,
        "content": [
          "Mgbe Rehoboam bịarutere Jerusalem, ọ kpọkọtara ndị ụlọ Juda niile na ndị ebo Benjamin, ha dị narị puku na iri asatọ nʼọnụọgụgụ, ụmụ okorobịa ndị tozuru ịga agha, ka ha gaa buso ụlọ Izrel agha ma weghachitekwa alaeze nʼokpuru ọchịchị Rehoboam, nwa Solomọn."
        ]
      },
      {
        "type": "verse",
        "number": 22,
        "content": [
          "Ma okwu Chineke rutere Shemaya onye nke Chineke ntị, sị,"
        ]
      },
      {
        "type": "verse",
        "number": 23,
        "content": [
          "“Gwa Rehoboam, nwa Solomọn eze Juda, na ndị Juda niile, na Benjamin na ndị ọzọ niile, sị ha,"
        ]
      },
      {
        "type": "verse",
        "number": 24,
        "content": [
          "Otu a ka Onyenwe anyị kwuru, ‘Unu agakwala gaa buso ụmụnna unu, bụ ndị Izrel agha. Laghachinụ, nwoke ọbụla nʼụlọ ya, nʼihi na ọ bụ m na-eme nke a.’ ” Ya mere, ha rubere isi nʼokwu Onyenwe anyị, onye ọbụla nʼime ha laghachikwara nʼụlọ ya dịka Onyenwe anyị nyere nʼiwu."
        ]
      },
      {
        "type": "heading",
        "content": [
          "Oyiyi ehi ọlaedo dị na Betel na Dan"
        ]
      },
      {
        "type": "verse",
        "number": 25,
        "content": [
          "Mgbe ahụ, Jeroboam wusiri Shekem dị nʼala ugwu Ifrem ike, biri nʼebe ahụ. Nʼebe ahụ ka o si pụọ, gaa wuo obodo Peniel.",
          {
            "noteId": 89
          }
        ]
      },
      {
        "type": "verse",
        "number": 26,
        "content": [
          "Ma Jeroboam chere nʼobi ya, sị “Ugbu a, ka alaeze nwere ike laghachikwa nʼaka ụlọ Devid."
        ]
      },
      {
        "type": "verse",
        "number": 27,
        "content": [
          "Nʼihi na ọ bụrụ na ndị mmadụ gaa ịchụ aja nʼụlọnsọ ukwu Onyenwe anyị nke dị na Jerusalem, obi ha nwere ike laghachikwuru onyenwe ha, bụ Rehoboam eze Juda. Ha ga-egbu m, laghachikwuru eze Rehoboam.”"
        ]
      },
      {
        "type": "verse",
        "number": 28,
        "content": [
          "Mgbe ọ natachara ndụmọdụ, eze kpụrụ ụmụ ehi ọlaedo abụọ. Ọ sịrị ndị mmadụ, “Ọ bụ oke ọrụ nye unu ịgbago Jerusalem. Leenụ chi unu, ndị Izrel, ndị sitere nʼIjipt kpọpụta unu.”"
        ]
      },
      {
        "type": "verse",
        "number": 29,
        "content": [
          "Otu nʼime ha ka o guzobere na Betel, tinyekwa nke ọzọ na Dan."
        ]
      },
      {
        "type": "verse",
        "number": 30,
        "content": [
          "Ihe a ghọrọ mmehie dịrị ha, nʼihi na ndị mmadụ na-abịa kpọọ isiala nye nke dị na Betel ma gaakwa ebe dị anya, dịka Dan, nʼihi ife ehi ọlaedo nke dị nʼebe ahụ ofufe."
        ]
      },
      {
        "type": "verse",
        "number": 31,
        "content": [
          "Jeroboam wuru ebe ịchụ aja nʼebe dị elu dị iche iche. Ọ họpụtara ndị nchụaja site nʼetiti ndị Izrel niile,",
          {
            "noteId": 90
          },
          "nʼagbanyeghị na ha abụghị ndị Livayị."
        ]
      },
      {
        "type": "verse",
        "number": 32,
        "content": [
          "O hiwere mmemme a na-eme nʼụbọchị nke iri na ise nʼọnwa nke asatọ, dịka mmemme a na-eme na Juda. Ọ chụkwara aja nʼebe ịchụ aja. O mere nke a na Betel, chụọrọ ụmụ ehi ọlaedo ahụ ọ kpụrụ aja. O tinyere ndị nchụaja nʼọrụ nʼebe niile dị elu nke o mere ka ha dịrị na Betel."
        ]
      },
      {
        "type": "verse",
        "number": 33,
        "content": [
          "Nʼụbọchị nke iri na ise, nʼọnwa asatọ, bụ ọnwa nke ya onwe ya chepụtara, ọ chụrụ aja dị iche iche nʼelu ebe ịchụ aja o wuru na Betel. Ya mere, o hiwere mmemme a ka ọ dịịrị ndị Izrel niile; ya onwe ya kwa gara chụọ aja onyinye dị iche iche nʼelu ebe ịchụ aja."
        ]
      }
    ],
    "footnotes": [
      {
        "noteId": 87,
        "caller": "+",
        "text": "Ilu 15:1; 2Ih 10:7",
        "reference": {
          "chapter": 12,
          "verse": 7
        }
      },
      {
        "noteId": 88,
        "caller": "+",
        "text": "Ndị Izrel a na-ekwu banyere ha nʼebe a, bụ ndị Izrel nke alaeze ugwu ugwu.",
        "reference": {
          "chapter": 12,
          "verse": 12
        }
      },
      {
        "noteId": 89,
        "caller": "+",
        "text": "Nʼasụsụ Hibru Penuel bụ otu ọzọ e si akpọ Peniel",
        "reference": {
          "chapter": 12,
          "verse": 25
        }
      },
      {
        "noteId": 90,
        "caller": "+",
        "text": "Mgbe ndị nchụaja gbapụrụ ọsọ site na Jerusalem, nʼihi ize ndụ site nʼaka Jeroboam, ọ họpụtara ndị nchụaja site nʼetiti ndị Izrel niile, nʼagbanyeghị na ndị a abụghị ndị Livayị. 2Ih 11:13-17",
        "reference": {
          "chapter": 12,
          "verse": 31
        }
      }
    ]
  },
  "thisChapterLink": "/api/ibo_bib/1KI/12.json",
  "thisChapterAudioLinks": {},
  "nextChapterApiLink": "/api/ibo_bib/1KI/13.json",
  "nextChapterAudioLinks": {},
  "previousChapterApiLink": "/api/ibo_bib/1KI/11.json",
  "previousChapterAudioLinks": {},
  "numberOfVerses": 33
}