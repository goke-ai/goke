{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EZK",
    "translationId": "ibo_bib",
    "name": "Izikiel",
    "commonName": "Izikiel",
    "title": "Izikiel",
    "order": 26,
    "numberOfChapters": 48,
    "sha256": "0b766d704729b36d8d35d529f4c7abd1935e8b6a36585f4dc46315a416c74e5e",
    "firstChapterApiLink": "/api/ibo_bib/EZK/1.json",
    "lastChapterApiLink": "/api/ibo_bib/EZK/48.json",
    "totalNumberOfVerses": 1273
  },
  "chapter": {
    "number": 22,
    "content": [
      {
        "type": "heading",
        "content": [
          "Ikpe ọmụma nʼihi mmehie Jerusalem"
        ]
      },
      {
        "type": "verse",
        "number": 1,
        "content": [
          "Okwu nke Onyenwe anyị ruru m ntị, sị:"
        ]
      },
      {
        "type": "line_break"
      },
      {
        "type": "verse",
        "number": 2,
        "content": [
          "“Ma gị onwe gị, Nwa nke mmadụ, ị ga-ekpe ya ikpe? Ị ga-ekpe obodo ọbara a ikpe? Mgbe ahụ, ị ga-eguzogide ya ihu nʼihu mee ka ọ mara ihe arụ niile o mere."
        ]
      },
      {
        "type": "verse",
        "number": 3,
        "content": [
          "‘Ị ga-asị, Otu a ka Onye kachasị ihe niile elu, bụ Onyenwe anyị na-ekwu: Gị obodo nke na-ewetara onwe gị mbibi nʼihi ọbara niile a na-awụsi nʼetiti gị, na arụsị niile i ji na-emerụ onwe gị."
        ]
      },
      {
        "type": "verse",
        "number": 4,
        "content": [
          "Lee ka i si bụrụ onye ikpe mara nʼihi ọbara ị wụsiri. Leekwa ka i si bụrụ onye e merụrụ emerụ site nʼarụsị niile ị kpụrụ. I jirila aka gị mee ka ọgwụgwụ gị dị nso, leekwa na ọgwụgwụ gị dị nso, leekwa na ọgwụgwụ gị abịala nʼezie. Nʼihi ya, aga m eme gị ka ị bụrụ ihe nkọcha nye mba niile, na ihe ịkwa emo nye mba dị iche iche."
        ]
      },
      {
        "type": "verse",
        "number": 5,
        "content": [
          "Ndị nọ gị nso na ndị nọ gị ebe dị anya ga-achị gị ọchị, gị obodo rụrụ arụ, na nke jupụtara nʼọgbaaghara."
        ]
      },
      {
        "type": "verse",
        "number": 6,
        "content": [
          "“ ‘Lee ka ndịisi Izrel nọ nʼime gị si e ji ike ha nwere na-awụsi ọbara."
        ]
      },
      {
        "type": "verse",
        "number": 7,
        "content": [
          "A na-elelị nne na nna nʼime gị. Ndị mbịarambịa ka e ji anya ike na-emegbu. Ndị na-enweghị nna na ndị inyom di ha nwụrụ ka a na-akpagbu, na-emejọkwa."
        ]
      },
      {
        "type": "verse",
        "number": 8,
        "content": [
          "I lelịala ihe nsọ m niile, merụọkwa ụbọchị izuike m niile."
        ]
      },
      {
        "type": "verse",
        "number": 9,
        "content": [
          "Ndị nkwutọ, ndị na-awụsi ọbara nọ nʼime gị. Ndị na-eri nri nʼihu arụsị niile dị nʼelu ugwu, na ndị na-eme omume rụrụ arụ nọkwa nʼime gị."
        ]
      },
      {
        "type": "verse",
        "number": 10,
        "content": [
          "Nʼime gị ka ndị na-akwaso nwunye nna ha iko dị, nʼime gị ka ndị na-awakpo ụmụ nwanyị mgbe ha nọ na nsọ ha, bụ mgbe ha nọ nʼọnọdụ adịghị ọcha."
        ]
      },
      {
        "type": "verse",
        "number": 11,
        "content": [
          "Nʼime gị ka otu nwoke na-eme ihe arụ ya na nwunye onye agbataobi ya, onye ọzọ na-enweghị ihere emerụọla nwunye nwa ya, onye ọzọkwa, emerụkwala nwanne ya nwanyị, bụ ada nke nna ya mụrụ."
        ]
      },
      {
        "type": "verse",
        "number": 12,
        "content": [
          "E nwekwara ndị na-anara ego gbuo mmadụ ibe ha nʼime gị. Gị onwe gị na-anarakwa ndị i binyere ego ụma buru ibu, na-esitekwa nʼaka ike na-anara ndị mmadụ ihe ha. I chefuokwala m. Otu a ka Onye kachasị ihe niile elu, bụ Onyenwe anyị kwubiri."
        ]
      },
      {
        "type": "verse",
        "number": 13,
        "content": [
          "“ ‘Lee, aghaghị m ịkụkọta ọbụ aka m abụọ nʼihi uru nke na-ezighị ezi ị na-eri, na ọbara niile nke ị wụsiri nʼetiti gị."
        ]
      },
      {
        "type": "verse",
        "number": 14,
        "content": [
          "Obi gị ọ ga-esikwa ike? Ị ga-eguzokwa nʼụbọchị m ga-ekpe gị ikpe? Nʼihi na mụ onwe m bụ Onyenwe anyị ekwuola. Aga m emezukwa ya."
        ]
      },
      {
        "type": "verse",
        "number": 15,
        "content": [
          "Aga m achụsa unu nʼetiti mba niile, fesaa unu nʼetiti mba niile. Aga m emekwa ka adịghị ọcha unu kwụsị."
        ]
      },
      {
        "type": "verse",
        "number": 16,
        "content": [
          "Mgbe e mere ka ị ghara ịdị nsọ nʼanya ndị mba dị iche iche, ị ga-amatakwa na mụ onwe m bụ Onyenwe anyị.’ ”"
        ]
      },
      {
        "type": "verse",
        "number": 17,
        "content": [
          "Mgbe ahụ, okwu Onyenwe anyị ruru m ntị, sị,"
        ]
      },
      {
        "type": "verse",
        "number": 18,
        "content": [
          "“Nwa nke mmadụ, ụlọ Izrel aghọọlara m ihe efu. Ha niile aghọọla ọla, na gbamgbam, na igwe, na ọla opu a hapụrụ nʼọkụ. Ha bụ nnọọ ihe efu nke ọlaọcha."
        ]
      },
      {
        "type": "verse",
        "number": 19,
        "content": [
          "Nʼihi ya, otu a ka Onye kachasị ihe niile elu, bụ Onyenwe anyị kwuru: ‘Nʼihi na unu niile aghọọla ihe efu, aga m achịkọta unu nʼime Jerusalem."
        ]
      },
      {
        "type": "verse",
        "number": 20,
        "content": [
          "Dịka a na-achịkọta ọlaọcha, na ọla, na igwe, na opu, na gbamgbam, tinye ha nʼoke ọkụ ka ha gbazee, otu a ka m ga-esite nʼiwe m na ọnụma m chịkọtaa unu nʼime obodo ahụ gbazee unu."
        ]
      },
      {
        "type": "verse",
        "number": 21,
        "content": [
          "Aga m achịkọta unu, fụkwasị unu ọkụ nke ọnụma m, mee ka unu gbazee nʼime ya."
        ]
      },
      {
        "type": "verse",
        "number": 22,
        "content": [
          "Dịka ọlaọcha si agbaze nʼọkụ, otu a ka unu ga-esi gbazee nʼime ya. Unu ga-amatakwa nʼezie na mụ onwe m bụ Onyenwe anyị awụkwasịla unu iwe m.’ ”"
        ]
      },
      {
        "type": "verse",
        "number": 23,
        "content": [
          "Ọzọkwa, okwu Onyenwe anyị ruru m ntị, sị,"
        ]
      },
      {
        "type": "verse",
        "number": 24,
        "content": [
          "“Nwa nke mmadụ, gwa ala ahụ okwu, ‘Ị bụ ala nke a na-emebeghị ka ọ dị ọcha, maọbụ mmiri izokwasị ya nʼụbọchị ọnụma.’"
        ]
      },
      {
        "type": "verse",
        "number": 25,
        "content": [
          "E nwere izuzu ọjọọ nke ndị ụmụ eze",
          {
            "noteId": 619
          },
          "nọ nʼime ya, dịka ọdụm nke na-agbọ ụja na-adọgbu anụ ọ na-eri eri, ha na-eripịa ndị mmadụ. Ha ewerela akụ ha na ihe ha niile dị oke ọnụahịa, mekwa ka ụmụ nwanyị na-enweghị di baa ụba nʼetiti ya."
        ]
      },
      {
        "type": "verse",
        "number": 26,
        "content": [
          "Ndị nchụaja ya na-enupu isi nʼiwu m niile, mee ka ihe nsọ m niile gharakwa ịdị nsọ, nʼebe nsọ m. Ha adịghị akpakwa oke nʼetiti ihe dị nsọ na ihe na-adịghị nsọ. Ha na-ezi ndị m na ihe dị iche ọbụla adịghị nʼetiti ihe dị ọcha na ihe na-adịghị ọcha. Ha adịghị akpọkwa ụbọchị izuike m ihe ọbụla. Nʼihi ya, e mere ka m ghara ịdịkwa nsọ nʼetiti ha."
        ]
      },
      {
        "type": "verse",
        "number": 27,
        "content": [
          "Ndịisi nọ nʼime gị dịka nkịta ọhịa na-adọgbu anụ o gbutara. Ha na-awụsi ọbara, ime ka mkpụrụobi mmadụ laa nʼiyi nʼihi uru akpa ha."
        ]
      },
      {
        "type": "verse",
        "number": 28,
        "content": [
          "Ndị amụma ha eteela nzu nʼọrụ ha niile site nʼọhụ ụgha nʼịgba afa ụgha mgbe ha na-ahụghị ọhụ ọbụla. Ha na-asị, ‘Otu a ka Onye kachasị ihe niile elu, bụ Onyenwe anyị sịrị,’ mgbe Onyenwe anyị na-ekwughị ihe ọbụla."
        ]
      },
      {
        "type": "verse",
        "number": 29,
        "content": [
          "Ndị ala a na-eji aka ike na-apụnara ndị ọzọ ihe ha nwere na-ezukwa ohi. Ha na-emegbu ndị ogbenye na ndị nọ na mkpa, na-emegbukwa ndị ọbịa site nʼụzọ ekpeghị ikpe ziri ezi."
        ]
      },
      {
        "type": "verse",
        "number": 30,
        "content": [
          "“Achọrọ m otu onye nʼetiti ha bụ onye nke ga-ewuzi mgbidi ogige, guzokwa nʼihu m ikwuchite ọnụ ala a, ka m ghara ịla ala a nʼiyi, ma ọ dịghị onye m hụrụ."
        ]
      },
      {
        "type": "verse",
        "number": 31,
        "content": [
          "Nʼihi ya, aga m awụkwasị ha ọnụma m, jirikwa iwe m dị ọkụ rechapụ ha. Aga m ebokwasịkwa ahụhụ niile nke mmehie ha, nʼisi ha, otu a ka Onye kachasị ihe niile elu, bụ Onyenwe anyị kwubiri.”"
        ]
      }
    ],
    "footnotes": [
      {
        "noteId": 619,
        "caller": "+",
        "text": "Ụmụ eze nʼebe pụtara ndị amụma",
        "reference": {
          "chapter": 22,
          "verse": 25
        }
      }
    ]
  },
  "thisChapterLink": "/api/ibo_bib/EZK/22.json",
  "thisChapterAudioLinks": {},
  "nextChapterApiLink": "/api/ibo_bib/EZK/23.json",
  "nextChapterAudioLinks": {},
  "previousChapterApiLink": "/api/ibo_bib/EZK/21.json",
  "previousChapterAudioLinks": {},
  "numberOfVerses": 31
}