{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EZK",
    "translationId": "ibo_bib",
    "name": "Izikiel",
    "commonName": "Izikiel",
    "title": "Izikiel",
    "order": 26,
    "numberOfChapters": 48,
    "sha256": "0b766d704729b36d8d35d529f4c7abd1935e8b6a36585f4dc46315a416c74e5e",
    "firstChapterApiLink": "/api/ibo_bib/EZK/1.json",
    "lastChapterApiLink": "/api/ibo_bib/EZK/48.json",
    "totalNumberOfVerses": 1273
  },
  "chapter": {
    "number": 33,
    "content": [
      {
        "type": "heading",
        "content": [
          "Nlọghachi Izikiel dịka onye nche"
        ]
      },
      {
        "type": "verse",
        "number": 1,
        "content": [
          "Okwu Onyenwe anyị ruru m ntị, sị,"
        ]
      },
      {
        "type": "verse",
        "number": 2,
        "content": [
          "“Nwa nke mmadụ, gwa ndị gị okwu sị ha, ‘Mgbe m wetara mma agha imegide mba ọbụla, ma ndị ala ahụ ahọpụta otu onye nʼetiti ha mee ya ka ọ ghọrọ ha onye nche,"
        ]
      },
      {
        "type": "verse",
        "number": 3,
        "content": [
          "onye ga-ahụ mma agha ka ọ na-abịakwasị ala ahụ, ọ bụrụ na o gbuo opi ike, ịdọ ndị bi na mba ahụ aka na ntị banyere mma agha nke na-abịa,"
        ]
      },
      {
        "type": "verse",
        "number": 4,
        "content": [
          "ọ bụrụkwa na onye ọbụla anụ opi ike ahụ ma jụ ịnabatara onwe ya ịdọ aka na ntị ahụ, mma agha ahụ gbuo ya, ọbara ya ga-adịkwasị ya nʼisi."
        ]
      },
      {
        "type": "verse",
        "number": 5,
        "content": [
          "Nʼihi na ha nụrụ ụda opi nke ịdọ aka na ntị ahụ ma ha geghị ntị. Ọ bụ ha wetaara onwe ha ịla nʼiyi. A sị na ha gere ntị ha gaara azọpụta ndụ ha."
        ]
      },
      {
        "type": "verse",
        "number": 6,
        "content": [
          "Ma ọ bụrụ na onye nche elepụ anya hụ ndị agha ka ha na-abịa hapụ igbu opi ịdọ ndị mmadụ aka na ntị, ọnwụ ha dị nʼisi ya. Ha ga-anwụ nʼime mmehie ha, ma aga m ajụta ọbara ha site nʼaka onye nche ahụ.’"
        ]
      },
      {
        "type": "verse",
        "number": 7,
        "content": [
          "“Nwa nke mmadụ, emeela m gị ka ị bụrụ onye nche nye ụlọ Izrel. Nʼihi ya, gee ntị nʼihe m na-ekwu, ka ị dọọrọ m ha aka na ntị."
        ]
      },
      {
        "type": "verse",
        "number": 8,
        "content": [
          "Mgbe m na-asị onye ajọ omume, gị onye na-emebi iwu, ị ghaghị ịnwụ! Ọ bụrụ na ị kwughị okwu, ime ka o chigharịa site nʼụzọ ya pụta, onye ahụ na-emebi iwu ga-anwụ nʼihi mmehie ya niile, ma nʼaka gị ka m ga-ajụta ọbara ha."
        ]
      },
      {
        "type": "verse",
        "number": 9,
        "content": [
          "Ma ọ bụrụ na ị dọọ onye ajọ omume aka na ntị ka o chigharịa site nʼụzọ ya pụta, ma o meghị nke a, ha ga-anwụ nʼihi mmehie ha, ma ndụ gị onwe gị ka ị zọpụtara."
        ]
      },
      {
        "type": "verse",
        "number": 10,
        "content": [
          "“Nwa nke mmadụ, gwa ụlọ Izrel, ‘Otu a ka unu na-ekwu, “Njehie niile anyị na mmehie niile anyị adịla arọ nʼahụ anyị. Ọ bụkwa nʼime ya ka anyị na-ata ahụ. Olee otu anyị ga-esi dị ndụ?” ’"
        ]
      },
      {
        "type": "verse",
        "number": 11,
        "content": [
          "Gwa ha, ‘Dịka m na-adị ndụ, otu a ka Onye kachasị ihe niile elu, bụ Onyenwe anyị kwupụtara, ọnwụ onye na-emebi iwu adịghị atọ m ụtọ, kama ọ na-atọ m ụtọ mgbe onye na-emebi iwu sitere nʼụzọ",
          {
            "noteId": 642
          },
          "ya chegharịa dịrị ndụ. Chigharịanụ, sitenụ nʼụzọ ọjọọ",
          {
            "noteId": 643
          },
          "unu niile chigharịa. Nʼihi gịnị ka unu ga-eji nwụọ, unu bụ ụlọ Izrel?’"
        ]
      },
      {
        "type": "verse",
        "number": 12,
        "content": [
          "“Nʼihi ya, nwa nke mmadụ, gwa ndị ala gị, ‘Ezi omume nke onye na-eme ezi ihe agaghị azọpụta ya ma ọ bụrụ na ọ tụgharịa, mee ihe ọjọọ. Otu a kwa, mmehie niile nke onye na-emebi iwu agaghị eme ka ọ laa nʼiyi ma ọ bụrụ na o chegharịa pụọ site na mmehie.’"
        ]
      },
      {
        "type": "verse",
        "number": 13,
        "content": [
          "Ọ bụrụ na m asị onye ezi omume, na ọ ghaghị ịdị ndụ, ma onye dị otu a atụkwasị obi nʼezi omume ya mee ajọ ihe, ọ dịghị ihe ezi omume nke onye dị otu a mere nke a ga-echetakwa. Ha ga-anwụ nʼihi ajọ ihe ha mere."
        ]
      },
      {
        "type": "verse",
        "number": 14,
        "content": [
          "Ma ọ bụrụ na m asị onye ajọ omume, ‘Ị ghaghị ịnwụ,’ ma onye ahụ esite na mmehie ya chigharịa, mee ihe ziri ezi na nke dị mma,"
        ]
      },
      {
        "type": "verse",
        "number": 15,
        "content": [
          "ọ bụrụ na o nyeghachi ihe ebe ọ naara nʼaka ndị ọ gbazinyere ego, kwụghachi ihe niile o zuuru nʼohi, gbasoo ụkpụrụ ahụ niile bụ nke na-enye ndụ, gharakwa ime ajọ omume; onye dị otu a aghaghị ịdị ndụ, ọ gaghị anwụ."
        ]
      },
      {
        "type": "verse",
        "number": 16,
        "content": [
          "Ọ dịghị mmehie niile nke onye ahụ mere nke a ga-echeta megide ya. Nʼihi na o meela ihe ziri ezi na nke dịkwa mma, ọ gaghị ịdị ndụ."
        ]
      },
      {
        "type": "verse",
        "number": 17,
        "content": [
          "“Ma ndị gị na-asị, ‘Ụzọ Onyenwe anyị ezighị ezi.’ Ma ọ bụ ụzọ ha bụ nke na-ezighị ezi."
        ]
      },
      {
        "type": "verse",
        "number": 18,
        "content": [
          "Ọ bụrụ na onye ezi omume esite nʼezi omume ya chigharịa malite ime ihe ọjọọ, ọ ga-anwụ maka ya."
        ]
      },
      {
        "type": "verse",
        "number": 19,
        "content": [
          "Ma ọ bụrụ na onye ajọ omume esite nʼajọ omume ya chigharịa malite ime ihe ziri ezi na nke dị mma, ọ ga-adị ndụ site nʼime nke a."
        ]
      },
      {
        "type": "verse",
        "number": 20,
        "content": [
          "Ma unu bụ ụlọ Izrel na-asị, ‘Ụzọ Onyenwe anyị ezighị ezi.’ Ma aga m ekpe onye ọbụla nʼime unu ikpe dịka ụzọ ya si dị.”"
        ]
      },
      {
        "type": "heading",
        "content": [
          "Nkọwa maka ọdịda Jerusalem"
        ]
      },
      {
        "type": "verse",
        "number": 21,
        "content": [
          "O ruo nʼafọ nke iri na abụọ nke e mere ka anyị jee biri na mba ọzọ, nʼọnwa nke iri, nʼụbọchị nke ise nke ọnwa ahụ, otu onye nʼime ndị sitere na Jerusalem gbapụ bịakwutere m gwa m sị, “Obodo ahụ adaala.”"
        ]
      },
      {
        "type": "verse",
        "number": 22,
        "content": [
          "Ma nʼanyasị, tupu onye ahụ gbapụrụ agbapụ abịa, aka Onyenwe anyị ruru m ahụ, mee ka m nweekwa ike ikwu okwu ọzọ."
        ]
      },
      {
        "type": "verse",
        "number": 23,
        "content": [
          "Mgbe ahụ, okwu Onyenwe anyị ruru m ntị, sị,"
        ]
      },
      {
        "type": "verse",
        "number": 24,
        "content": [
          "“Nwa nke mmadụ, ndị ahụ bi nʼebe dakpọsịrị adakpọsị nʼala Izrel na-asị, ‘Ebraham bụ otu nwoke, ma o nwetachara ala a niile! Ma anyị dị ukwuu, nʼihi enyela anyị ala dịka ihe nweta anyị.’"
        ]
      },
      {
        "type": "verse",
        "number": 25,
        "content": [
          "Ya mere, gwa ha, ‘Otu a ka Onye kachasị ihe niile elu, bụ Onyenwe anyị kwuru: Ebe ọ bụ na unu na-eri anụ nke ọbara dị nʼime ya, na-elekwasịkwa arụsị unu anya, na-awụsikwa ọbara, o kwesiri ka unu nweta ala a?"
        ]
      },
      {
        "type": "verse",
        "number": 26,
        "content": [
          "Unu na-atụkwasị obi unu na mma agha unu, unu na-eme ihe arụ dị iche iche, onye ọbụla nʼime unu na-emerụ nwunye onye agbataobi ya. Ọ bụkwa ala nke a ka unu ga-enweta?’"
        ]
      },
      {
        "type": "verse",
        "number": 27,
        "content": [
          "“Gwa ha nke a, ‘Otu a ka Onye kachasị ihe niile elu, bụ Onyenwe anyị kwuru, dịka m na-adị ndụ, ndị niile fọdụrụ nʼobodo ahụ e tikpọrọ etikpọ ga-anwụcha site na mma agha. Ndị bi nʼọhịa ka anụ ọhịa ga-atagbu. Ndị niile bi nʼọgba na nʼebe niile e wusiri ike ga-anwụ site nʼọrịa."
        ]
      },
      {
        "type": "verse",
        "number": 28,
        "content": [
          "Aga m eme ka ala unu ghọọ ebe tọgbọrọ nʼefu. Nganga ya, na ike ya ga-agwụsị. Obodo niile dị nʼugwu Izrel ga-aghọ ebe e tikpọrọ etikpọ, mmadụ agakwaghị esite nʼebe ahụ gafee ọzọ."
        ]
      },
      {
        "type": "verse",
        "number": 29,
        "content": [
          "Ha ga-amakwa na mụ onwe m bụ Onyenwe anyị, mgbe m mesiri ka ala ahụ ghọọ mkpọmkpọ ebe tọgbọrọ nʼefu, nʼihi ihe arụ niile nke ha mere.’"
        ]
      },
      {
        "type": "verse",
        "number": 30,
        "content": [
          "“Ma gị onwe gị, nwa nke mmadụ, ndị ala gị na-ekwu banyere gị nʼakụkụ mgbidi ha na nʼọnụ ụzọ ụlọ ha. Ha na-asịrịta onwe ha, ‘Bịanụ ka anyị gaa nụrụ ozi sitere nʼọnụ Onyenwe anyị.’"
        ]
      },
      {
        "type": "verse",
        "number": 31,
        "content": [
          "Ha na-abịakwute gị dịka ndị mmadụ si abịa, ha na-anọrọ ala nʼihu gị na-anụ ihe ị na-ekwu ma ha anaghị emepụta ya nʼomume: nʼihi na ha na-eji egbugbere ọnụ ha na-egosi ịhụnanya, ma obi ha nọ naanị na uru ọjọọ ha ga-enweta."
        ]
      },
      {
        "type": "verse",
        "number": 32,
        "content": [
          "Nʼanya ha, ị dịka onye ji ezigbo olu na-ekwe ukwe ịhụnanya, dịka onye nwere olu ụtọ, nke na-abụ abụ dị ụtọ, na onye maara ka e si eti ịgba. Ha na-anụ ihe ị na-ekwu ma ha ejighị ya kpọrọ ihe ọbụla."
        ]
      },
      {
        "type": "verse",
        "number": 33,
        "content": [
          "“Ma mgbe nke a bịara na mmezu, nʼihi ọ ghaghị ịbịa, ha ga-amata na onye amụma anọtụla nʼetiti ha.”"
        ]
      }
    ],
    "footnotes": [
      {
        "noteId": 642,
        "caller": "+",
        "text": "Ụzọ nʼebe a, na-ekwu maka mmebi iwu",
        "reference": {
          "chapter": 33,
          "verse": 11
        }
      },
      {
        "noteId": 643,
        "caller": "+",
        "text": "Maọbụ, mmehie unu",
        "reference": {
          "chapter": 33,
          "verse": 11
        }
      }
    ]
  },
  "thisChapterLink": "/api/ibo_bib/EZK/33.json",
  "thisChapterAudioLinks": {},
  "nextChapterApiLink": "/api/ibo_bib/EZK/34.json",
  "nextChapterAudioLinks": {},
  "previousChapterApiLink": "/api/ibo_bib/EZK/32.json",
  "previousChapterAudioLinks": {},
  "numberOfVerses": 33
}