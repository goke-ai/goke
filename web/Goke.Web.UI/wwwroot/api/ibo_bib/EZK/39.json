{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EZK",
    "translationId": "ibo_bib",
    "name": "Izikiel",
    "commonName": "Izikiel",
    "title": "Izikiel",
    "order": 26,
    "numberOfChapters": 48,
    "sha256": "0b766d704729b36d8d35d529f4c7abd1935e8b6a36585f4dc46315a416c74e5e",
    "firstChapterApiLink": "/api/ibo_bib/EZK/1.json",
    "lastChapterApiLink": "/api/ibo_bib/EZK/48.json",
    "totalNumberOfVerses": 1273
  },
  "chapter": {
    "number": 39,
    "content": [
      {
        "type": "verse",
        "number": 1,
        "content": [
          "“Ma gị, nwa nke mmadụ buo amụma megide Gog, sị, ‘Otu a ka Onye kachasị ihe niile elu, bụ Onyenwe anyị na-ekwu: Ana m emegide gị, Gog, onyeisi nke Meshek na Tubal."
        ]
      },
      {
        "type": "verse",
        "number": 2,
        "content": [
          "Aga m echigharị gị, kpụrụ gị na-aga. Aga m esi nʼebe dịkarịsịrị anya nʼakụkụ ugwu kpọta gị, ziga gị ka i buso ugwu niile nke Izrel agha."
        ]
      },
      {
        "type": "verse",
        "number": 3,
        "content": [
          "Mgbe ahụ, aga m etichapụ ụta dị gị nʼaka ekpe, meekwa ka àkụ niile nke dị nʼaka nri gị dachapụ."
        ]
      },
      {
        "type": "verse",
        "number": 4,
        "content": [
          "Nʼelu ugwu niile nke Izrel ka ị ga-ada, gị onwe gị, na usuu ndị agha gị niile, na mba niile dị iche iche ndị na-eso gị. Udele niile dị iche iche na anụ ọhịa niile ka m ga-enyefe anụ ahụ unu ka ha were unu mere ihe oriri."
        ]
      },
      {
        "type": "verse",
        "number": 5,
        "content": [
          "Ị ga-ada nʼọhịa na-enweghị ebe nzobe, nʼihi na m ekwuola ya. Otu a ka Onye kachasị ihe niile elu, bụ Onyenwe anyị kwubiri."
        ]
      },
      {
        "type": "verse",
        "number": 6,
        "content": [
          "Aga m awụkwasị ọkụ nʼahụ Magog, na nʼahụ ndị ahụ niile bi nʼudo, nʼọnụ mmiri niile. Ha ga-amatakwa na mụ onwe m bụ Onyenwe anyị."
        ]
      },
      {
        "type": "verse",
        "number": 7,
        "content": [
          "“ ‘Aga m eme ka amara aha nsọ m nʼetiti ndị m bụ Izrel. Agaghị m ekwekwa ka e lelịa aha nsọ m anya ọzọ.",
          {
            "noteId": 648
          },
          "Mba niile dị iche iche ga-amatakwa na mụ onwe m bụ Onyenwe anyị, bụ Onye nsọ nọ nʼIzrel."
        ]
      },
      {
        "type": "verse",
        "number": 8,
        "content": [
          "Lee, ọ na-abịa, nʼezie, ọ ga-emekwa, otu a ka Onye kachasị ihe niile elu, bụ Onyenwe anyị kwubiri. Nke a bụ ụbọchị ahụ nke m kwuru ihe banyere ya."
        ]
      },
      {
        "type": "verse",
        "number": 9,
        "content": [
          "“ ‘Nʼoge ahụ, ndị bi nʼobodo niile nke Izrel ga-apụ tụtụkọtaa ngwa agha ndị ahụ, were fụnwue ọkụ, surekwaa ha ọkụ, ma ọta ukwu ma ọta nta niile, ụta na àkụ niile, ma mkpọ agha na ùbe niile. Ọ bụ afọ asaa ka ha ga-eji ha mere nkụ."
        ]
      },
      {
        "type": "verse",
        "number": 10,
        "content": [
          "Ha agaghị akpatakwa nkụ site nʼọhịa ọzọ, maọbụ gbuta ha site nʼoke ọhịa, nʼihi na ha ga-eji ngwa agha ndị a mere ihe ịfụnwu ọkụ. Mgbe ahụ, ha ga-akwata ihe onwunwe nke ndị ahụ kwakọrọ ihe onwunwe ha nʼagha, lụtakwa ihe onwunwe nke ndị ahụ lụnara ha ihe onwunwe ha nʼike. Otu a ka Onye kachasị ihe niile elu, bụ Onyenwe anyị kwubiri."
        ]
      },
      {
        "type": "verse",
        "number": 11,
        "content": [
          "“ ‘Nʼụbọchị ahụ, aga m enye Gog ebe olili ya nʼIzrel, nʼime ndagwurugwu si ọwụwa anyanwụ gawa nʼụzọ oke osimiri. Ọ ga-anọchi ụzọ ndị ije nʼihi na ebe ahụ ka a ga-eli Gog na usuu ndị agha ya. Ya mere, a ga-akpọ ya Ndagwurugwu Hamọn Gog."
        ]
      },
      {
        "type": "verse",
        "number": 12,
        "content": [
          "“ ‘Ọnwa asaa ka ọ ga-ewe ndị Izrel ili ozu ahụ niile, ime ka ala ahụ dị ọcha."
        ]
      },
      {
        "type": "verse",
        "number": 13,
        "content": [
          "Ndị niile nke ala ahụ ga-eli ha, ụbọchị ahụ m ga-eme ka ebube m pụta ìhè ga-abụ ụbọchị ihe ncheta nye ha. Otu a ka Onye kachasị ihe niile elu, bụ Onyenwe anyị kwubiri."
        ]
      },
      {
        "type": "verse",
        "number": 14,
        "content": [
          "A ga-ekewapụtakwa ndị ọrụ ha ga-abụ naanị ime ka ala ahụ dị ọcha. Ha ga-ejegharị nʼala ahụ niile, ha na ndị ọzọ, na-eli ozu ọbụla bụ ndị tọgbọrọ nʼala. “ ‘Mgbe ọnwa asaa zuru, ha ga-edo anya chọgharịa nʼala ahụ ma o nwere ebe ozu ọzọ dị."
        ]
      },
      {
        "type": "verse",
        "number": 15,
        "content": [
          "Mgbe ahụ, ha na-ejegharị, ọ bụrụ na onye ọbụla achọta ọkpụkpụ mmadụ ọ ga-amanye ihe ịrịbama nʼakụkụ ya, ka ndị na-eli ozu hụ ha, kporokwa ha gaa na Ndagwurugwu Gog na ndị agha ya lie ha."
        ]
      },
      {
        "type": "verse",
        "number": 16,
        "content": [
          "Ọzọkwa, otu obodo aha ya bụ Hamona, nke pụtara ọtụtụ, ga-adị nʼebe ahụ. Otu a ka ha ga-esi mee ka ala ahụ dị ọcha.’"
        ]
      },
      {
        "type": "verse",
        "number": 17,
        "content": [
          "“Nwa nke mmadụ, otu a ka Onye kachasị ihe niile elu, bụ Onyenwe anyị kwuru, kpọọ ụmụ nnụnụ niile oku, na anụ ọhịa niile dị iche iche, sị ha, ‘Chịkọtaanụ onwe unu, site nʼakụkụ niile bịanụ nʼọchụchụ aja m, nke mụ onwe m na-achụ nʼihi unu, bụ aja dị ukwuu nke m na-achụ nʼelu ugwu niile dị nʼIzrel. Nʼebe ahụ ka unu ga-anọ taa anụ, ṅụọkwa ọbara."
        ]
      },
      {
        "type": "verse",
        "number": 18,
        "content": [
          "Anụ ahụ ndị dị ike ka unu ga-eri, ọ bụkwa ọbara ndịisi niile nke ụwa ka unu ga-aṅụ, dịka a ga-asị na ha bụ ebule na ụmụ atụrụ, na mkpi, na oke ehi, anụ mara abụba nke si na Bashan."
        ]
      },
      {
        "type": "verse",
        "number": 19,
        "content": [
          "Unu ga-erijukwa abụba afọ, ṅụbigakwa ọbara oke ruo mgbe ọ ga-ebu unu, site nʼaja mmemme nke m na-achụ nʼihi unu."
        ]
      },
      {
        "type": "verse",
        "number": 20,
        "content": [
          "Afọ anụ ịnyịnya, na ụgbọala, na nke ndị dike, na nke ndị agha niile ga-eju unu na tebul m.’ Otu a ka Onye kachasị ihe niile elu, bụ Onyenwe anyị kwubiri ya."
        ]
      },
      {
        "type": "verse",
        "number": 21,
        "content": [
          "“Mgbe ahụ, aga m egosi ebube m na nsọpụrụ m nʼetiti mba niile dị iche iche. Mba niile ga-ahụkwa ahụhụ nke m tara ha, na aka m nke m tụkwasịrị ha."
        ]
      },
      {
        "type": "verse",
        "number": 22,
        "content": [
          "Site nʼụbọchị ahụ gaa nʼihu, ụlọ Izrel ga-amata na mụ onwe m bụ Onyenwe anyị Chineke ha."
        ]
      },
      {
        "type": "verse",
        "number": 23,
        "content": [
          "Mba niile ga-amatakwa na ọ bụ nʼihi mmehie ka e ji dọta Izrel nʼagha, buru ha jee mba dị iche iche. Ha ga-amata na ihe dị otu a dakwasịrị ha nʼihi ekwesighị ntụkwasị obi ha. Ọ bụ nʼihi ya ka m ji zoo ihu m site nʼebe ha nọ, were ha nyefee nʼaka ndị iro ha. Ha niile dakwara site na mma agha."
        ]
      },
      {
        "type": "verse",
        "number": 24,
        "content": [
          "Atara m ha ahụhụ dịka adịghị ọcha ha na ajọ omume ha si dị. Ezokwara m ihu m site nʼebe ha nọ."
        ]
      },
      {
        "type": "verse",
        "number": 25,
        "content": [
          "“Nʼihi ya, otu a ka Onye kachasị ihe niile elu, bụ Onyenwe anyị kwuru, Aga m eme ka Jekọb a dọtara nʼagha lọta. Aga m enwekwa obi ebere nʼahụ ndị Izrel niile. Aga m esitekwa nʼekworo mee ka aha m dịgide nsọ."
        ]
      },
      {
        "type": "verse",
        "number": 26,
        "content": [
          "Ha ga-echezọkwa ihe ihere ha, na-ekwesighị ntụkwasị obi ha niile, nke ha gosiri m, mgbe ha biri nʼudo nʼala ha, na-enweghị onye na-eme ka ha tụọ egwu."
        ]
      },
      {
        "type": "verse",
        "number": 27,
        "content": [
          "Mgbe m mere ka ha site na mba dị iche iche pụta, mgbe m sitere nʼala niile nke ndị iro ha kpọpụta ha, aga m esite na ha gosi ịdị nsọ m nye mba dị iche iche."
        ]
      },
      {
        "type": "verse",
        "number": 28,
        "content": [
          "Mgbe ahụ, ha ga-amata na mụ onwe m bụ Onyenwe anyị Chineke ha. Ha ga-amata na ọ bụ ezie na ọ bụ m mere ka a dọta ha nʼagha buru ha jee mba dị iche iche, na m ga-achịkọta ha mee ka ha lọghachi nʼala nke aka ha. Ọ dịkwaghị onye a ga-ahapụ na mba ọzọ."
        ]
      },
      {
        "type": "verse",
        "number": 29,
        "content": [
          "Agaghị m ezokwa ihu m ọzọ nʼebe ha nọ, nʼihi na aga m awụkwasị ụlọ Izrel Mmụọ m. Otu a ka Onye kachasị ihe niile elu, bụ Onyenwe anyị kwubiri ya.”"
        ]
      }
    ],
    "footnotes": [
      {
        "noteId": 648,
        "caller": "+",
        "text": "Mee ka ọ ghara ịdị nsọ ọzọ",
        "reference": {
          "chapter": 39,
          "verse": 7
        }
      }
    ]
  },
  "thisChapterLink": "/api/ibo_bib/EZK/39.json",
  "thisChapterAudioLinks": {},
  "nextChapterApiLink": "/api/ibo_bib/EZK/40.json",
  "nextChapterAudioLinks": {},
  "previousChapterApiLink": "/api/ibo_bib/EZK/38.json",
  "previousChapterAudioLinks": {},
  "numberOfVerses": 29
}