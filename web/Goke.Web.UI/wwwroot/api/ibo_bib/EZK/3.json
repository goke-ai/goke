{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EZK",
    "translationId": "ibo_bib",
    "name": "Izikiel",
    "commonName": "Izikiel",
    "title": "Izikiel",
    "order": 26,
    "numberOfChapters": 48,
    "sha256": "0b766d704729b36d8d35d529f4c7abd1935e8b6a36585f4dc46315a416c74e5e",
    "firstChapterApiLink": "/api/ibo_bib/EZK/1.json",
    "lastChapterApiLink": "/api/ibo_bib/EZK/48.json",
    "totalNumberOfVerses": 1273
  },
  "chapter": {
    "number": 3,
    "content": [
      {
        "type": "verse",
        "number": 1,
        "content": [
          "Ọ sịrị m, “Nwa nke mmadụ, rie ihe a m gaje inye gị. Taa akwụkwọ a a fụkọrọ afụkọ; pụọ gaa gwa ụmụ Izrel okwu.”"
        ]
      },
      {
        "type": "verse",
        "number": 2,
        "content": [
          "Ya mere, a saghere m ọnụ m, o nyere m akwụkwọ ahụ a fụkọrọ afụkọ ka m rie."
        ]
      },
      {
        "type": "verse",
        "number": 3,
        "content": [
          "Ọ sịrị m, “Nwa nke mmadụ, taa akwụkwọ a niile m nyere gị, tajuo ya afọ gị.” Atara m ya. Ma mgbe m na-ata ya, ọ tọrọ m ụtọ nʼọnụ dịka a ga-asị na ọ bụ mmanụ aṅụ."
        ]
      },
      {
        "type": "verse",
        "number": 4,
        "content": [
          "Ọ sịrị m, “Nwa nke mmadụ, bilie jekwuru ụmụ Izrel gwa ha okwu m niile."
        ]
      },
      {
        "type": "verse",
        "number": 5,
        "content": [
          "Nʼihi na-ezighị m gị ka i jekwuru mba ndị okwu ha edoghị anya na ndị a naghị aghọta asụsụ ha, kama ọ bụ ijekwuru ụlọ Izrel."
        ]
      },
      {
        "type": "verse",
        "number": 6,
        "content": [
          "Ezikwaghị m gị ka i jekwuru mba nwere asụsụ na-edoghị anya, nke ị na-adịghị aghọta okwu ha. Nʼihi na a sị na ọ bụ ndị dị otu a ka m zigara gị ka i jekwuru, ha gaara ege gị ntị."
        ]
      },
      {
        "type": "verse",
        "number": 7,
        "content": [
          "Ma ụlọ Izrel agaghị ekwe gee gị ntị, nʼihi na ha jụrụ ige m ntị. Nʼihi na ụlọ Izrel bụ ndị obi ha siri ike, na ndị isiike."
        ]
      },
      {
        "type": "verse",
        "number": 8,
        "content": [
          "Lee, emeela m ka ihu gị sie ike karịa nke ha, ka egedege ihu gị siekwa ike karịa nke ha."
        ]
      },
      {
        "type": "verse",
        "number": 9,
        "content": [
          "Aga m emekwa ka egedege ihu gị dị ka nkume siri ike, sie ike karịa nkume. Nʼihi ya, atụla ha egwu; ọ bụ ezie na ha bụ ndị na-enupu isi, ma atụla ihu ha egwu.”"
        ]
      },
      {
        "type": "verse",
        "number": 10,
        "content": [
          "Ọ sịrị m, “Nwa nke mmadụ, gee ntị nke ọma nʼokwu ndị a niile m na-agwa gị, tinyekwa ha nʼuche gị."
        ]
      },
      {
        "type": "verse",
        "number": 11,
        "content": [
          "Jekwuru ndị gị a dọtara nʼagha nọ na mba ọzọ, sị ha, ‘Ihe ndị a ka Onye kachasị ihe niile elu, bụ Onyenwe anyị na-ekwu,’ Gwa ha ya, ma ha gere gị ntị ma ha egeghị gị ntị.”"
        ]
      },
      {
        "type": "verse",
        "number": 12,
        "content": [
          "Mgbe ahụ, Mmụọ ahụ buliri m elu. Anụrụ m olu mere oke ụzụ nʼazụ m, mgbe ebube nke Onyenwe anyị sị nʼọnọdụ ya bilie."
        ]
      },
      {
        "type": "verse",
        "number": 13,
        "content": [
          "Ọ bụ ụzụ nke nku ihe ndị ahụ dị ndụ na-eme mgbe ha na-emetụrịta nku ibe ha; ọ bụkwa ụzụ ụkwụ wịịlu ha nke dị nʼakụkụ ha."
        ]
      },
      {
        "type": "verse",
        "number": 14,
        "content": [
          "Mmụọ ahụ buliri m, bupụ m. Ejegharịrị m nʼobi ilu na iwe nke mmụọ m, ebe aka Onyenwe anyị dịkwa ike nʼahụ m."
        ]
      },
      {
        "type": "verse",
        "number": 15,
        "content": [
          "A bịakwutere m ndị ahụ a dọọrọ nʼagha, ha aga biri na Tel Abib",
          {
            "noteId": 596
          },
          "nʼakụkụ osimiri Keba. Nʼebe ahụ, bụ ebe ha na-ebi, anọdụrụ m nʼetiti ha abalị asaa, nʼọnọdụ obi ilu na ọnụma."
        ]
      },
      {
        "type": "heading",
        "content": [
          "Ọrụ Izikiel dịka onye nche"
        ]
      },
      {
        "type": "verse",
        "number": 16,
        "content": [
          "Mgbe abalị asaa gasịrị, okwu Onyenwe anyị bịakwutere m,"
        ]
      },
      {
        "type": "verse",
        "number": 17,
        "content": [
          "“Nwa nke mmadụ, emeela m gị ka ị bụrụ onye nche nye ụlọ Izrel. Nʼihi ya, gee ntị nʼihe m na-ekwu, ka ị dọọrọ m ha aka na ntị."
        ]
      },
      {
        "type": "verse",
        "number": 18,
        "content": [
          "Mgbe m na-asị onye ajọ omume, ‘Ị ghaghị ịnwụ,’ ma ọ bụrụ na ị dọghị ya aka na ntị, maọbụ ị kwughị okwu ime ka ha chigharịa site nʼụzọ ọjọọ ha niile pụta nʼihi ịzọpụta ndụ ha, onye ahụ na-emebi iwu ga-anwụ nʼihi mmehie ya niile, ma nʼaka gị ka m ga-ajụta ọbara ha."
        ]
      },
      {
        "type": "verse",
        "number": 19,
        "content": [
          "Ma ọ bụrụ na ị dọọ onye ajọ omume aka na ntị, ma ha esighị nʼajọ omume maọbụ nʼụzọ ọjọọ ha niile chigharịa, ha ga-anwụ nʼihi mmehie, ma ndụ gị ka ị zọpụtara."
        ]
      },
      {
        "type": "verse",
        "number": 20,
        "content": [
          "“Ma ọ bụrụ na onye ezi omume esite nʼụzọ ezi omume ya wezuga onwe ya bido ime ihe ọjọọ, m siere ha ọnya,",
          {
            "noteId": 597
          },
          "ha ga-anwụ nʼihi na ị dọghị ha aka na ntị, ha ga-anwụ nʼihi mmehie ha. Agaghịkwa echeta ihe ọma niile ndị ha mere, ma ị ga-aza ajụjụ maka ọnwụ ha."
        ]
      },
      {
        "type": "verse",
        "number": 21,
        "content": [
          "Ma ọ bụrụ na ị dọọ onye ezi omume aka na ntị ka ọ ghara ime mmehie, ha gharakwa ime mmehie, ha ga-adị ndụ nʼihi na ha nabatara ịdọ aka na ntị ahụ. Gị onwe gị azọpụtakwala ndụ gị, nʼụzọ dị otu a.”"
        ]
      },
      {
        "type": "verse",
        "number": 22,
        "content": [
          "Aka Onyenwe anyị dịgidesịrị ike nʼahụ m nʼebe ahụ. Ma ọ sịrị m, “Bilie gaa nʼebe ahụ obosara ala dị ka m gwa gị okwu nʼebe ahụ,”"
        ]
      },
      {
        "type": "verse",
        "number": 23,
        "content": [
          "Ebiliri m gaa nʼebe ahụ ala dị larịị. Ebube Onyenwe anyị guzo nʼebe ahụ dịka ebube nke m hụrụ nʼakụkụ iyi Keba. Adara m kpuo ihu m nʼala."
        ]
      },
      {
        "type": "verse",
        "number": 24,
        "content": [
          "Mgbe ahụ, Mmụọ ahụ banyere nʼime m mee ka m guzo ọtọ nʼụkwụ m abụọ. Ọ gwara m okwu sị m, “Gaa, baa nʼụlọ, mechibido onwe gị ụzọ."
        ]
      },
      {
        "type": "verse",
        "number": 25,
        "content": [
          "Ma gị, nwa nke mmadụ, a ga-eji ụdọ kee gị ka ị ghara inwe ike ịpụ gaa nʼetiti ndị mmadụ."
        ]
      },
      {
        "type": "verse",
        "number": 26,
        "content": [
          "Aga m eme ka ire gị rapara nʼakpo ọnụ gị, ka ị ghọọ onye ogbi, gharakwa ịbụ onye na-adọ ha aka na ntị, nʼihi na ha bụ ndị na-enupu isi."
        ]
      },
      {
        "type": "verse",
        "number": 27,
        "content": [
          "Ma mgbe ọbụla m ziri gị ozi, aga m atọghepụ ire gị. Ị ga-asịkwa ha, ‘Otu a ka Onye kachasị ihe niile elu, bụ Onyenwe anyị kwuru.’ Ka onye nwere ntị nụrụ, ka onye nke na-achọghị ịnụ ghara ịnụ, nʼihi na ha bụ ndị na-enupu isi."
        ]
      }
    ],
    "footnotes": [
      {
        "noteId": 596,
        "caller": "+",
        "text": "Nʼime akwụkwọ ụfọdụ aha ị ga-ahụ bụ Tel Aviv",
        "reference": {
          "chapter": 3,
          "verse": 15
        }
      },
      {
        "noteId": 597,
        "caller": "+",
        "text": "Itinye ihe ịsọ ngọngọ nʼụzọ mmadụ",
        "reference": {
          "chapter": 3,
          "verse": 20
        }
      }
    ]
  },
  "thisChapterLink": "/api/ibo_bib/EZK/3.json",
  "thisChapterAudioLinks": {},
  "nextChapterApiLink": "/api/ibo_bib/EZK/4.json",
  "nextChapterAudioLinks": {},
  "previousChapterApiLink": "/api/ibo_bib/EZK/2.json",
  "previousChapterAudioLinks": {},
  "numberOfVerses": 27
}