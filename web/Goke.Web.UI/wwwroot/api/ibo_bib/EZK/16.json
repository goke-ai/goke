{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EZK",
    "translationId": "ibo_bib",
    "name": "Izikiel",
    "commonName": "Izikiel",
    "title": "Izikiel",
    "order": 26,
    "numberOfChapters": 48,
    "sha256": "0b766d704729b36d8d35d529f4c7abd1935e8b6a36585f4dc46315a416c74e5e",
    "firstChapterApiLink": "/api/ibo_bib/EZK/1.json",
    "lastChapterApiLink": "/api/ibo_bib/EZK/48.json",
    "totalNumberOfVerses": 1273
  },
  "chapter": {
    "number": 16,
    "content": [
      {
        "type": "heading",
        "content": [
          "Ekwesighị ntụkwasị obi Jerusalem"
        ]
      },
      {
        "type": "verse",
        "number": 1,
        "content": [
          "Okwu nke Onyenwe anyị bịakwutere m,"
        ]
      },
      {
        "type": "verse",
        "number": 2,
        "content": [
          "“Nwa nke mmadụ, gwa Jerusalem okwu mee ka ọ mara banyere ndụ ya niile rụrụ arụ"
        ]
      },
      {
        "type": "verse",
        "number": 3,
        "content": [
          "sị ya, ‘Ihe ndị a ka Onye kachasị ihe niile elu, bụ Onyenwe anyị na-agwa Jerusalem: Ịpụta ụwa gị na ọmụmụ gị bụ nʼala ndị Kenan; nna gị bụ onye Amọrị, nne gị bụ onye Het."
        ]
      },
      {
        "type": "verse",
        "number": 4,
        "content": [
          "Nʼụbọchị ahụ a mụrụ gị, ebeghị otubo gị, ọ dịghị onye lekọtara gị maọbụ jiri mmiri saa gị ahụ ị sachapụ gị unyi maọbụ tee gị nnu, maọbụ jiri akwa kechie gị."
        ]
      },
      {
        "type": "verse",
        "number": 5,
        "content": [
          "Ọ dịghị onye nwere obi ebere nʼebe ị nọ. Ọ dịghị onye ihe banyere gị metụrụ nʼobi, ọ dịkwaghị onye lekọtara gị. Kama nʼụbọchị ahụ a mụrụ gị a tufuru gị nʼọhịa, nʼihi na-eledara gị anya."
        ]
      },
      {
        "type": "verse",
        "number": 6,
        "content": [
          "“ ‘Ma mgbe m si nʼebe ahụ ị tọgbọ na-agafe, ahụrụ m gị ka i chịlịri ụkwụ gị, ọbara jukwara gị ahụ, dịka ị dina nʼime ọbara gị. Nʼoge ahụ, ihe pụrụ m nʼọnụ bụ, “Dị ndụ.”"
        ]
      },
      {
        "type": "verse",
        "number": 7,
        "content": [
          "Emere m ka ị too dịka osisi na-eto eto nʼime ọhịa. I tolitere, too ogologo ma tozuo oke na nwanyị, ị kpụrụ ara, agịrị isi gị pukwara, ma gị onwe gị gba ọtọ."
        ]
      },
      {
        "type": "verse",
        "number": 8,
        "content": [
          "“ ‘Emesịa, a gafere m nʼakụkụ gị, mgbe m lere gị anya ahụrụ m na i tozuola onye mmadụ ga-ahụ nʼanya. A gbasapụrụ m akụkụ akwa m nʼahụ gị, jiri ya kpuchie ọtọ gị. Aṅụrụ m gị iyi, mụ na gị gbara ndụ, ị ghọkwara nke m. Ka Onye kachasị ihe niile elu, bụ Onyenwe anyị kwupụtara."
        ]
      },
      {
        "type": "verse",
        "number": 9,
        "content": [
          "“ ‘Eji m mmiri saa gị ahụ, sachapụ ọbara dị gị nʼahụ, teekwa gị mmanụ."
        ]
      },
      {
        "type": "verse",
        "number": 10,
        "content": [
          "Enyere m gị akwa ọcha na uwe a kpara nke ọma, nke i ji kpuchie ahụ gị. Nyekwa gị akpụkpọụkwụ e ji ezi akpụkpọ kwaa, jirikwa ezi akwa ọcha na uwe ndị dị oke ọnụ kpuchie gị."
        ]
      },
      {
        "type": "verse",
        "number": 11,
        "content": [
          "Eyinyere m gị ihe ịchọ mma, tinye ọlaaka nʼaka gị, nakwa ọlaolu nʼolu gị."
        ]
      },
      {
        "type": "verse",
        "number": 12,
        "content": [
          "Etinyekwara m gị ọla nʼimi, tinye gị ọlantị abụọ na ntị gị, na okpueze mara mma nʼisi gị."
        ]
      },
      {
        "type": "verse",
        "number": 13,
        "content": [
          "E ji ihe ịchọ mma ọlaọcha na ọlaedo chọọ gị mma. Uwe gị bụkwa uwe ezi akwa ọcha, uwe dị oke ọnụ, na uwe a kpara nke ọma. Nri ị na-eri bụ ụtụ ọka a yọchaziri nke ọma, na mmanụ aṅụ, na mmanụ oliv. Mma gị pụtaziri ihe nke ọma, ị ruo ogo ịbụ eze nwanyị."
        ]
      },
      {
        "type": "verse",
        "number": 14,
        "content": [
          "Aha gị dara ụda nke ukwuu nʼetiti mba dị iche iche nʼihi mma gị, nke zuruoke site nʼebube ahụ bụ nke m tụkwasịrị gị. Otu a ka Onye kachasị ihe niile elu, bụ Onyenwe anyị kwupụtara."
        ]
      },
      {
        "type": "verse",
        "number": 15,
        "content": [
          "“ ‘Ma ị tụkwasịrị mma gị obi, jiri nʼihi na a mara aha gị ghọọ onye akwụna. I wekwaara onwe gị nye nwoke ọbụla gabigara mee ka mma gị bụrụ nke ya."
        ]
      },
      {
        "type": "verse",
        "number": 16,
        "content": [
          "Ị were uwe gị ụfọdụ, meere onwe gị ebe dị iche iche dị elu nke tụrụ agwa, ebe doziri ihe ndina ịkwa iko gị. Ihe dị otu a emetụbeghị mbụ, ha ekwesịkwaghị ime mgbe ọbụla."
        ]
      },
      {
        "type": "verse",
        "number": 17,
        "content": [
          "Ị chịrị ọlaọcha na ọlaedo ndị ahụ mara mma, bụ nke m nyere gị, were ha kpụọrọ onwe gị oyiyi nwoke dị iche iche, ndị ị na-akpọ isiala nye. Nʼụzọ dị otu a ka gị na ha si na-akwakọ iko."
        ]
      },
      {
        "type": "verse",
        "number": 18,
        "content": [
          "Uwe ọma ahụ a kpara akpa ka i ji kpuchie ha. Mmanụ m na ụda m na-esi isi ụtọ ka ị chere nʼihu ha dịka onyinye."
        ]
      },
      {
        "type": "verse",
        "number": 19,
        "content": [
          "Ọzọkwa, ụtụ ọka ọma, mmanụ oliv na mmanụ aṅụ, nri ndị m nyere gị ka i rie, ka i ji chụọ aja na-esi isi ụtọ nʼihu ha. Otu a ka o si dị, ka Onyenwe anyị Onyenwe anyị kwupụtara."
        ]
      },
      {
        "type": "verse",
        "number": 20,
        "content": [
          "“ ‘Ụmụ niile ị mụtaara m, nwoke na nwanyị, ka i ji chụọrọ arụsị gị aja ka ha rie. Ọ bụ na ịgba akwụna gị ezughịrị gị?"
        ]
      },
      {
        "type": "verse",
        "number": 21,
        "content": [
          "Ma i gburu ụmụ m, jiri ha chụọ aja nye arụsị!"
        ]
      },
      {
        "type": "verse",
        "number": 22,
        "content": [
          "Nʼoge ndị a niile ị na-akwa iko, na-eme ihe arụ ndị a niile, o metụbeghị gị nʼobi ka i cheta ụbọchị niile ndị ahụ ị bụ nwantakịrị, mgbe ị nọ na-agba ọtọ, mgbe ọbara jupụtara gị nʼahụ."
        ]
      },
      {
        "type": "verse",
        "number": 23,
        "content": [
          "“ ‘Ahụhụ, ahụhụ, ga-adịrị gị, ka Onye kachasị ihe niile elu, bụ Onyenwe anyị kwubiri. Tinyekwara ajọ omume gị niile,"
        ]
      },
      {
        "type": "verse",
        "number": 24,
        "content": [
          "i wuuru arụsị gị ụlọ ebe ịkwa iko, wuokwa ụlọ arụsị ndị ọzọ nʼakụkụ okporoụzọ niile."
        ]
      },
      {
        "type": "verse",
        "number": 25,
        "content": [
          "I wuuru onwe gị ebe ịchụ aja e wuliri elu dị iche iche nʼisi ụzọ niile, si otu a merụọ mma gị. Nʼebe ahụ ka ị na-anọ na-emeghere",
          {
            "noteId": 608
          },
          "onye ọbụla gafetara ụkwụ gị abụọ,",
          {
            "noteId": 609
          },
          "mee ka ịkwa iko gị na-amụbanye."
        ]
      },
      {
        "type": "verse",
        "number": 26,
        "content": [
          "Ị kwasoro ndị Ijipt bụ ndị agbataobi gị iko, ndị anụahụ ha dị ukwuu. I si otu a mee ka iwe dị ukwuu wee m megide ịkwa iko gị nke na-aba ụba."
        ]
      },
      {
        "type": "verse",
        "number": 27,
        "content": [
          "Nʼihi ya, esetipụrụ m aka megide gị, e webilatara m oke ala gị ka ọ dị ntakịrị; ewere m gị nyefee oke ọchịchọ nke ndị iro gị, bụ ndị inyom Filistia, ndị ihere mere nʼihi omume gị niile ruru unyi."
        ]
      },
      {
        "type": "verse",
        "number": 28,
        "content": [
          "Gị na ndị Asịrịa akwaala iko, nʼihi na afọ adịghị eju gị. Ọ bụladị mgbe nke a gasịrị, ị bụkwa onwe na-enweghị afọ ojuju."
        ]
      },
      {
        "type": "verse",
        "number": 29,
        "content": [
          "I mere ka ịkwa iko gị mụbaa ruo ala ndị Kaldịa, mba ahụ ịzụ ahịa doro anya. Ma ọbụladị na nke a afọ ejughịkwa gị."
        ]
      },
      {
        "type": "verse",
        "number": 30,
        "content": [
          "“ ‘Iwe m dị ọkụ megide gị,",
          {
            "noteId": 610
          },
          "otu a ka Onye kachasị ihe niile elu, bụ Onyenwe anyị kwupụtara. Mgbe ị na-eme ihe ndị a, ị na-eme ha nnọọ dị ka onye akwụna nke ihere adịghị eme.",
          {
            "noteId": 611
          }
        ]
      },
      {
        "type": "verse",
        "number": 31,
        "content": [
          "Mgbe ị rụrụ ụlọ arụsị nʼisi ụzọ niile, wuokwa ụlọ ịkwa iko gị na mbara ụzọ niile, i meghị ya dịka akwụna, nʼihi na ị jụrụ ịnara ndị gị na ha kwara iko ego ọbụla."
        ]
      },
      {
        "type": "verse",
        "number": 32,
        "content": [
          "“ ‘Nʼezie, ị bụ nwanyị na-akwa iko ma ị nọ na di, onye na-anabata ndị ikom ọzọ karịa di ya!"
        ]
      },
      {
        "type": "verse",
        "number": 33,
        "content": [
          "Ndị akwụna niile na-anata onyinye, ma gị onwe gị na-enye ndị ikom niile hụrụ gị nʼanya onyinye, inye ha ngarị ka ha bịakwute gị site nʼebe niile bịakwute gị nʼihi ịgba akwụna gị."
        ]
      },
      {
        "type": "verse",
        "number": 34,
        "content": [
          "Nʼihi ya, ị dị iche nʼetiti ndị inyom ndị ọzọ nʼụdị ịgba akwụna gị, o nweghị onye na-agbaso gị na-arịọ gị maka ịkwaso gị iko. Ị kwụrụ ụgwọ ma o nweghị ụgwọ a kwụrụ gị, nʼụzọ dị otu a ị dị iche."
        ]
      },
      {
        "type": "verse",
        "number": 35,
        "content": [
          "“ ‘Nʼihi nke a, gị nwanyị akwụna, nụrụ okwu Onyenwe anyị!"
        ]
      },
      {
        "type": "verse",
        "number": 36,
        "content": [
          "Nke a bụ ihe Onye kachasị ihe niile elu, bụ Onyenwe anyị kwuru, Nʼihi na ị wụpụrụ agụụ nke anụ ahụ gị, kpugheekwa ọtọ gị nʼịkwa iko gị nke gị na ndị ị hụrụ nʼanya na-akwa, na nʼihi arụsị gị niile rụrụ arụ, nakwa nʼihi na ị nyere ha ọbara ụmụ gị,"
        ]
      },
      {
        "type": "verse",
        "number": 37,
        "content": [
          "nʼihi ya, aga m achịkọta ndị niile bụ ndị ahụ niile ị hụrụ nʼanya, ndị gị na ha na-enwe obi ụtọ, ndị ị hụrụ nʼanya, ma ndị ị kpọrọ asị. Aga m achịkọta ha site gburugburu gị imegide gị, gbaa gị ọtọ nʼihu ha, ka ha hụ ọtọ gị niile."
        ]
      },
      {
        "type": "verse",
        "number": 38,
        "content": [
          "Aga m ata gị ahụhụ a na-ata ndị inyom na-akwa iko, na ndị inyom na-egbu mmadụ. Aga m eme ka ịbọ ọbọ ọbara nke ọnụma m, ya na ekworo m, bịakwasị gị."
        ]
      },
      {
        "type": "verse",
        "number": 39,
        "content": [
          "Aga m enyefe gị nʼaka ndị ahụ ị hụrụ nʼanya, bụ ọtụtụ mba ahụ dị iche iche. Ha ga-ebibi gị, kwada ụlọ ịkwa iko gị, na ụlọ arụsị gị niile dị elu, gbaa gị ọtọ, narakwa gị uwe gị niile, na ihe ịchọ mma gị niile, hapụ gị ka ihere mee gị."
        ]
      },
      {
        "type": "verse",
        "number": 40,
        "content": [
          "Ha ga-akpọta igwe mmadụ ga-emegide gị, ndị ga-atụ gị nkume, jirikwa mma agha ha bọkasịa gị."
        ]
      },
      {
        "type": "verse",
        "number": 41,
        "content": [
          "Ha ga-agba ụlọ gị ọkụ ma takwaa gị ahụhụ nʼihu ọtụtụ ndị inyom. Aga m ahụkwa na ị kwụsịrị ịkwa iko ị na-akwa, ị ga-akwụsịkwa ịkwụ ụgwọ ahụ ị na-akwụ ndị iko gị."
        ]
      },
      {
        "type": "verse",
        "number": 42,
        "content": [
          "Mgbe ahụ, oke iwe m megide gị ga-adajụ, ekworo m ga-esite nʼebe ị nọ gabiga. Aga m anọ nwayọọ gharakwa iwe iwe ọzọ."
        ]
      },
      {
        "type": "verse",
        "number": 43,
        "content": [
          "“ ‘Ebe ọ bụ na ị chetaghị ụbọchị ndị ahụ niile, mgbe ị dị nʼagbọghọbịa, ma i ji ihe ọjọọ ndị a niile ị na-eme kpasuo m iwe. Ya mere, aghaghị m ịkwụghachi gị dịka mmehie gị si dị. Ọ bụ na i meghị omume ndị a rụrụ arụ, tinyekwara mmehie agụụ ịkwa iko? Ọ bụ ihe Onye kachasị ihe niile elu, bụ Onyenwe anyị kwubiri."
        ]
      },
      {
        "type": "verse",
        "number": 44,
        "content": [
          "“ ‘Lee, onye ọbụla na-atụ ilu, ga-atụ ilu a banyere gị sị, “Otu ọ dị nne ka ọ dị nwa ya nwanyị.”"
        ]
      },
      {
        "type": "verse",
        "number": 45,
        "content": [
          "Nʼezie, ị dị ka nne gị, nʼihi na nne gị kpọrọ di ya na ụmụ ya asị. Ị dịkwa ka ụmụnne gị ndị inyom. Ha na-akpọ di ha na ụmụ ha asị. Nʼezie, nne gị bụ onye Het, nna gị bụkwa onye Amọrị."
        ]
      },
      {
        "type": "verse",
        "number": 46,
        "content": [
          "Ada nne gị bụ Sameria, ya na ụmụ ya bi nʼugwu. Nwanne gị nwanyị nke nta bụ Sọdọm, ya na ụmụ ya bi nʼala ndịda."
        ]
      },
      {
        "type": "verse",
        "number": 47,
        "content": [
          "Ọ bụghị naanị na ị soro ụzọ ha niile, ị ṅomiri omume ibi ndụ arụ ha niile, kama dịka a ga-asị na nke a bụ ihe nta, nʼụzọ gị niile, ị ghọrọ onye rụrụ arụ karịa ha."
        ]
      },
      {
        "type": "verse",
        "number": 48,
        "content": [
          "Ebe m na-adị ndụ, ka Onye kachasị ihe niile elu, bụ Onyenwe anyị kwuru, Sọdọm na ụmụ ya ndị inyom emetụbeghị ihe ndị a gị na ụmụ gị ndị inyom mere."
        ]
      },
      {
        "type": "verse",
        "number": 49,
        "content": [
          "“ ‘Mmehie nwanne gị nwanyị Sọdọm bụ nganga, na umengwụ, na oke oriri. Ha jụrụ inyere ndị nọ na mkpa, na ndị agụụ na-agụ nọ nʼọnụ ụzọ ha aka."
        ]
      },
      {
        "type": "verse",
        "number": 50,
        "content": [
          "Ha dị elu nʼobi ha, mee ihe arụ nʼihu m. Nʼihi ya, esitere m nʼihu m wezuga ha dịka ị hụrụ."
        ]
      },
      {
        "type": "verse",
        "number": 51,
        "content": [
          "Ọ bụladị Sameria emerughị ọkara mmehie niile i mere. I meela ihe arụ bara ụba karịa nke ha mere, si otu a gụọ ụmụnne gị ndị inyom ka ndị ezi omume site nʼihe ndị a niile nke ị mere."
        ]
      },
      {
        "type": "verse",
        "number": 52,
        "content": [
          "Gị onwe gị buru ihe ihere gị, nʼihi na omume gị ekpepụtala ụmụnne gị ndị inyom. Nʼihi na mmehie gị dị njọ, dịkwa ukwuu karịa nke ha, ha bụ ndị a gụrụ na ndị ezi omume karịa gị. Ya mere, ka ihere mee gị, burukwa ọnọdụ ihere gị, nʼihi na ị meela ka a gụọ ụmụnne gị ndị inyom dịka ndị ezi omume."
        ]
      },
      {
        "type": "verse",
        "number": 53,
        "content": [
          "“ ‘Ma otu ọ dị, aga m eme ka ọganihu nke Sọdọm na ụmụ ya ndị inyom, na ọganihu nke Sameria na ụmụ ya ndị inyom, na ọganihu nke gị dịghachikwa nʼetiti ha:"
        ]
      },
      {
        "type": "verse",
        "number": 54,
        "content": [
          "Ka i nwee ike bụrụ ọnọdụ ihere gị, ka ihere mekwa gị nʼihi ihe niile i mere, nʼịkasị ha obi."
        ]
      },
      {
        "type": "verse",
        "number": 55,
        "content": [
          "Ọzọ ndị ụmụnne gị nwanyị bụ Sọdọm na Sameria na ụmụ ha ndị inyom ga-alọta nʼọnọdụ mbụ ha; gị na ụmụ gị ndị inyom ga-alọtakwa nʼọnọdụ mbụ unu."
        ]
      },
      {
        "type": "verse",
        "number": 56,
        "content": [
          "Ma ị pụghị emeghe ọnụ gị kpọọ aha nwanne gị nwanyị bụ Sọdọm nʼụbọchị nganga gị,"
        ]
      },
      {
        "type": "verse",
        "number": 57,
        "content": [
          "tupu e kpughe ajọ omume gị. Ọ bụladị otu ahụ, ugbu a ị bụ ihe ịkwa emo nye ndị ada Edọm",
          {
            "noteId": 612
          },
          "na ndị agbataobi ya niile, na ndị ada ndị Filistia. Ndị niile nọ gị gburugburu na-elelịkwa gị anya."
        ]
      },
      {
        "type": "verse",
        "number": 58,
        "content": [
          "Ị ga-anata ụgwọ ọrụ nke ịkwa iko gị, na ihe arụ ndị ọzọ ị na-eme. Otu a ka Onyenwe anyị kwubiri ya."
        ]
      },
      {
        "type": "verse",
        "number": 59,
        "content": [
          "“ ‘Nke a bụ ihe Onye kachasị ihe niile elu, bụ Onyenwe anyị sịrị, Aga m akwụghachi gị dịka omume gị si dị, nʼihi na ị ledara iyi ahụ ị ṅụrụ anya site nʼimebi ọgbụgba ndụ ahụ.",
          {
            "noteId": 613
          }
        ]
      },
      {
        "type": "verse",
        "number": 60,
        "content": [
          "Ma otu ọbụla o si dị, aga m edebezu nkwa ahụ niile m kwere gị mgbe ị dị na nwantakịrị. Aga m eme ka ọgbụgba ndụ ahụ dị nʼetiti mụ na gị guzosie ike ruo ebighị ebi."
        ]
      },
      {
        "type": "verse",
        "number": 61,
        "content": [
          "Mgbe ahụ, ị ga-echeta ụzọ gị niile, ma nwee ihere, mgbe m ga-ewere ụmụnne gị ndị inyom ndị ahụ tọrọ gị na ndị nke ị tọrọ nye gị ha dịka ụmụ, ma ọ bụghị nʼihi ọgbụgba ndụ m."
        ]
      },
      {
        "type": "verse",
        "number": 62,
        "content": [
          "Aga m eme ka ọgbụgba ndụ mụ na gị guzosie ike, ị ga-amatakwa na mụ onwe m bụ Onyenwe anyị."
        ]
      },
      {
        "type": "verse",
        "number": 63,
        "content": [
          "Mgbe ahụ, aga m ekpuchiri gị ajọ omume niile bụ nke ị mere. Ihere ga-eme gị mgbe i chetara ndụ ọjọọ gị, ị gaghị emeghekwa ọnụ gị kwuo okwu nʼihi oke mweda nʼala gị. Otu a ka Onye kachasị ihe niile elu, bụ Onyenwe anyị kwubiri.’ ”"
        ]
      }
    ],
    "footnotes": [
      {
        "noteId": 608,
        "caller": "+",
        "text": "Ya bụ, eghebere",
        "reference": {
          "chapter": 16,
          "verse": 25
        }
      },
      {
        "noteId": 609,
        "caller": "+",
        "text": "Na-enyekwa onye ọbụla onwe gị",
        "reference": {
          "chapter": 16,
          "verse": 25
        }
      },
      {
        "noteId": 610,
        "caller": "+",
        "text": "Lee ka i si bụrụ onye na-ata ahụ, onye obi ya na-esighị ike.",
        "reference": {
          "chapter": 16,
          "verse": 30
        }
      },
      {
        "noteId": 611,
        "caller": "+",
        "text": "Onye na-adịghị ezo-ezo maọbụ na-eme omume ọ dịghị onye m hụrụ",
        "reference": {
          "chapter": 16,
          "verse": 30
        }
      },
      {
        "noteId": 612,
        "caller": "+",
        "text": "Ọtụtụ akwụkwọ mgbe ochie na-ede Aram",
        "reference": {
          "chapter": 16,
          "verse": 57
        }
      },
      {
        "noteId": 613,
        "caller": "+",
        "text": "Ị kpachara anya mebie ọgbụgba ndụ nke mụ na gị gbara.",
        "reference": {
          "chapter": 16,
          "verse": 59
        }
      }
    ]
  },
  "thisChapterLink": "/api/ibo_bib/EZK/16.json",
  "thisChapterAudioLinks": {},
  "nextChapterApiLink": "/api/ibo_bib/EZK/17.json",
  "nextChapterAudioLinks": {},
  "previousChapterApiLink": "/api/ibo_bib/EZK/15.json",
  "previousChapterAudioLinks": {},
  "numberOfVerses": 63
}