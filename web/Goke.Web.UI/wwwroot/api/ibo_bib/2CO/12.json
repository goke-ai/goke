{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "2CO",
    "translationId": "ibo_bib",
    "name": "2 Ndị Kọrint",
    "commonName": "2 Ndị Kọrint",
    "title": "2 Ndị Kọrint",
    "order": 47,
    "numberOfChapters": 13,
    "sha256": "3b9b8d874d26ecc425990ea184230068d28e211e81e87d323283cf821617634e",
    "firstChapterApiLink": "/api/ibo_bib/2CO/1.json",
    "lastChapterApiLink": "/api/ibo_bib/2CO/13.json",
    "totalNumberOfVerses": 257
  },
  "chapter": {
    "number": 12,
    "content": [
      {
        "type": "heading",
        "content": [
          "Ọhụ Pọl hụrụ"
        ]
      },
      {
        "type": "verse",
        "number": 1,
        "content": [
          "Aghaghị m ịnya isi, ọ bụ ezie na ọ baghị uru, ugbu a ka m gwa unu ihe banyere ọhụ m hụrụ, na ihe niile Onyenwe anyị kpughere gosi m."
        ]
      },
      {
        "type": "verse",
        "number": 2,
        "content": [
          "Amaara m otu nwoke nọ nʼime Kraịst, onye e duuru gaa nʼeluigwe nke atọ ihe dị ka afọ iri na anọ gara aga, maọbụ nʼanụ ahụ, maọbụ nʼime mmụọ amaghị m, ma Chineke ma."
        ]
      },
      {
        "type": "verse",
        "number": 3,
        "content": [
          "Amatakwara m nwoke dị otu a, maọbụ nʼanụ ahụ, maọbụ nʼime mmụọ amaghị m, ma Chineke maara"
        ]
      },
      {
        "type": "verse",
        "number": 4,
        "content": [
          "onye a, nke a kpọọrọ banye na paradaịs, ebe ọ nụrụ ihe ọnụ mmadụ na-apụghị ịkọwa, nke e nyeghịkwa mmadụ ọbụla ike ikwu ihe banyere ya."
        ]
      },
      {
        "type": "verse",
        "number": 5,
        "content": [
          "Ekwesiri m ịnya isi nʼihi nwoke dị otu a ma agaghị m anya isi maka mụ onwe m, ma ọ bụghị maka adịghị ike m."
        ]
      },
      {
        "type": "verse",
        "number": 6,
        "content": [
          "A sị na m chọrọ ịnya isi, agaghị m abụ onye nzuzu, nʼihi na aga m ekwu naanị eziokwu. Otu ọ dị, agaghị m anya isi ka onye ọbụla ghara ịgụ ọnọdụ m karịa ihe ọ hụrụ nʼime m, maọbụ karịa ihe ọ nụrụ nʼọnụ m."
        ]
      },
      {
        "type": "verse",
        "number": 7,
        "content": [
          "Ma nʼihi na ọtụtụ ihe ndị a m ji anya m hụ bụ ihe pụrụ ime ka m bulie onwe m elu karịa ka o si kwesi. E tinyere ihe mgbu nʼanụ ahụ m ka ọ na-adụ m dịka ogwu. Ihe mgbu a dị nʼanụ ahụ m na-eti m aka dịka onyeozi nke ekwensu, na-eme ka m ghara ịfụlị onwe m elu karịa."
        ]
      },
      {
        "type": "verse",
        "number": 8,
        "content": [
          "Ekpeela m ekpere ugboro atọ rịọ Onyenwe anyị ka o wepụrụ m ahụ mgbu a."
        ]
      },
      {
        "type": "verse",
        "number": 9,
        "content": [
          "Ma ọ sịrị m,",
          {
            "text": "“Amara m ezuorola gị. Nʼihi na ike m na-ezu oke nʼime adịghị ike.”",
            "wordsOfJesus": true
          },
          "Ugbu a, obi dị m ụtọ ịnya isi banyere adịghị ike m. Nʼihi na ọ bụ site nʼọnọdụ adịghị ike m ka ike ebube Kraịst ga-esi nọgide nʼahụ m."
        ]
      },
      {
        "type": "verse",
        "number": 10,
        "content": [
          "Ọ bụ nʼihi Kraịst ka m na-anọgide nʼadịghị ike m niile, mkparị ndị mmadụ, ihe isi ike niile, mkpagbu niile na ihe ndakwasị dị iche iche. Nʼihi na mgbe m na-adịghị ike ka m na-enwe ike karịa."
        ]
      },
      {
        "type": "heading",
        "content": [
          "Ndị Kọrint dị Pọl nʼobi"
        ]
      },
      {
        "type": "verse",
        "number": 11,
        "content": [
          "Emeela m onwe m onye nzuzu ma unu onwe unu rugidere m ime ya. O kwesiri ka unu bụrụ ndị mbụ ga-eto m. Ọ bụ ezie a na-abụghị m ihe ọbụla, ma o were m anya na ọ dịghị ụzọ ọbụla m si dị ala nʼebe ndị ahụ unu na-eche na ha kachasị elu nʼetiti ndị ozi."
        ]
      },
      {
        "type": "verse",
        "number": 12,
        "content": [
          "Ejiri m ndidi rụọ ọrụ nʼetiti unu, ihe iji gosi na abụ m nwaazụ",
          {
            "noteId": 232
          },
          "nʼeziokwu. Egosiri m unu ihe ịrịbama, ọrụ ebube dị iche iche, na ọtụtụ oke ọrụ."
        ]
      },
      {
        "type": "verse",
        "number": 13,
        "content": [
          "Olee ụzọ unu si dị ala nʼebe chọọchị ndị ọzọ dị, ma ọ bụghị na m abụghị ibu arọ nye unu? Gbagharanụ m mmejọ a."
        ]
      },
      {
        "type": "verse",
        "number": 14,
        "content": [
          "Nke a bụ ugboro atọ m na-ejikere ịbịakwute unu. Agaghị m abụrụ unu ibu arọ, ihe dị m mkpa abụghị akụ unu nwere, kama unu onwe unu. Ọ bụghị ụmụntakịrị ka ọ dịrị ịkpadoro nne na nna ha ihe, kama ọ bụ ọrụ dịrị nne na nna ịkpadoro ụmụ ha ihe."
        ]
      },
      {
        "type": "verse",
        "number": 15,
        "content": [
          "Nʼezie, ọ na-atọ m ụtọ iwere onwe m na ihe niile m nwere nye unu, nʼihi na ahụrụ m unu nʼanya. Ma ọ bụrụ na m hụrụ unu nʼanya karịa, ọ ga-adị mma ma unu hụ m nʼanya nke nta?"
        ]
      },
      {
        "type": "verse",
        "number": 16,
        "content": [
          "Nʼagbanyeghị na-abụrụ m unu ibu arọ, ụfọdụ nʼime unu na-ekwu, ọ bụ ezie na ọ dịghị anara anyị ihe ọbụla, maọbụ onye aghụghọ. Ma eleghị anya, o nwere ụzọ aghụghọ dị iche iche o si anara anyị ihe."
        ]
      },
      {
        "type": "verse",
        "number": 17,
        "content": [
          "Ọ dị onye ọbụla m ziteere unu, iji si nʼaka ya rigbuo unu?"
        ]
      },
      {
        "type": "verse",
        "number": 18,
        "content": [
          "Arịọrọ m Taịtọs ka ọ bịakwute unu, ya na nwanna anyị nwoke ọzọ. Taịtọs o rigburu unu? O nwere ihe dị iche nʼuche na omume mụ na ya?"
        ]
      },
      {
        "type": "verse",
        "number": 19,
        "content": [
          "Unu chere na ihe anyị na-eme oge niile ndị a bụ ịgọpụ onwe anyị nʼihu unu? Ọ bụ nʼihu Chineke ka anyị na-ekwu nke a nʼime Kraịst. Ndị m hụrụ nʼanya, ihe ndị a anyị na-ekwu bụ maka ọdịmma unu."
        ]
      },
      {
        "type": "verse",
        "number": 20,
        "content": [
          "Nʼihi na ihe na-atụ m egwu bụ na mgbe m bịara nʼetiti unu, ihe m ga-ahụ agaghị atọ m ụtọ. Mgbe ahụ mmeso m ga-emeso unu agakwaghị atọ unu atọ. Nʼihi na ana m atụ egwu na mgbe m bịakwutere unu ọzọ, aga m ahụ ọtụtụ nʼime unu ka unu na-ese okwu, aga m ahụ ka unu na-ekwosa ibe unu ekworo, aga m ahụ unu ka unu na-akpasu ibe unu iwe. Aga m ahụ ọtụtụ ndị na-afụli onwe ha elu, ndị na-ekwu ọtụtụ ihe ọjọọ dị iche iche megide ndị ọzọ; aga m ahụ ọtụtụ ndị jupụtara nʼaghụghọ na ịkpa iche iche."
        ]
      },
      {
        "type": "verse",
        "number": 21,
        "content": [
          "Ana m atụ egwu na mgbe m ga-abịakwute unu ọzọ, Chineke m ga-eme ka m weda onwe m ala nʼihu unu, mee ka m kwa akwa nʼihi ụfọdụ nʼime unu ndị mehiere na mbụ, ma ha achọghị ichegharị site nʼihe ọjọọ ha mere, na nʼihi ọtụtụ nʼime unu na-adị ndụ rere ure, ndụ na-adịghị ọcha, ndụ ịkwa iko, na ndụ ọjọọ."
        ]
      }
    ],
    "footnotes": [
      {
        "noteId": 232,
        "caller": "+",
        "text": "Maọbụ, onyeozi",
        "reference": {
          "chapter": 12,
          "verse": 12
        }
      }
    ]
  },
  "thisChapterLink": "/api/ibo_bib/2CO/12.json",
  "thisChapterAudioLinks": {},
  "nextChapterApiLink": "/api/ibo_bib/2CO/13.json",
  "nextChapterAudioLinks": {},
  "previousChapterApiLink": "/api/ibo_bib/2CO/11.json",
  "previousChapterAudioLinks": {},
  "numberOfVerses": 21
}