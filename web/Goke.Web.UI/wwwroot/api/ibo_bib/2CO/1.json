{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "2CO",
    "translationId": "ibo_bib",
    "name": "2 Ndị Kọrint",
    "commonName": "2 Ndị Kọrint",
    "title": "2 Ndị Kọrint",
    "order": 47,
    "numberOfChapters": 13,
    "sha256": "3b9b8d874d26ecc425990ea184230068d28e211e81e87d323283cf821617634e",
    "firstChapterApiLink": "/api/ibo_bib/2CO/1.json",
    "lastChapterApiLink": "/api/ibo_bib/2CO/13.json",
    "totalNumberOfVerses": 257
  },
  "chapter": {
    "number": 1,
    "content": [
      {
        "type": "verse",
        "number": 1,
        "content": [
          "Pọl, onyeozi nke Jisọs Kraịst dịka ọchịchọ nke Chineke si dị, na Timoti nwanne anyị nwoke,",
          {
            "lineBreak": true
          },
          "Na-edegara chọọchị Chineke nke dị na Kọrint, na ndị nsọ niile ndị nọ nʼala Akaịa akwụkwọ:"
        ]
      },
      {
        "type": "line_break"
      },
      {
        "type": "verse",
        "number": 2,
        "content": [
          "Ka amara na udo nke sitere na Chineke Nna anyị, na Onyenwe anyị Jisọs Kraịst dịrị unu."
        ]
      },
      {
        "type": "line_break"
      },
      {
        "type": "heading",
        "content": [
          "Ekele dịrị Chineke onye nkasiobi"
        ]
      },
      {
        "type": "verse",
        "number": 3,
        "content": [
          "Otuto dịrị Chineke na Nna nke Onyenwe anyị Jisọs Kraịst, bụ Nna nke obi ebere, nakwa Chineke nke nkasiobi niile."
        ]
      },
      {
        "type": "verse",
        "number": 4,
        "content": [
          "Onye na-akasị anyị obi nʼime nsogbu anyị niile, ka anyị site nʼụzọ dị otu a nwee ike ịkasị ndị ọzọ niile nọ na nsogbu dị iche iche obi. Inyere ha aka dịka anyị onwe anyị si nata inyeaka site nʼaka Chineke."
        ]
      },
      {
        "type": "verse",
        "number": 5,
        "content": [
          "Nʼihi na dịka anyị si eketa oke nʼime ọtụtụ ahụhụ nke Kraịst, otu a nkasiobi anyị na-ababiga ụba site na Kraịst."
        ]
      },
      {
        "type": "verse",
        "number": 6,
        "content": [
          "Ma ọ bụrụ na anyị na-ahụ ahụhụ, ọ bụ nʼihi na nkasiobi unu, nakwa nzọpụta unu. Ọ bụrụkwa na a na-akasị anyị obi, ọ bụkwa nʼihi nkasiobi unu, nke na-arụpụta ike na ume iji ntachiobi die ụdị ahụhụ nke anyị onwe anyị na-edikwa."
        ]
      },
      {
        "type": "verse",
        "number": 7,
        "content": [
          "Olileanya anyị nwere nʼebe unu nọ sịrị ike, ebe anyị maara na dịka unu si eketa oke nʼịta ahụhụ anyị, otu ahụkwa ka unu ga-esi keta oke na nkasiobi ahụ anyị na-anata."
        ]
      },
      {
        "type": "verse",
        "number": 8,
        "content": [
          "Anyị chọrọ ka unu mara ụmụnna m, ihe banyere nsogbu e sogburu anyị nʼEshịa. Nʼezie, nsogbu ahụ karịrị anyị ike, mee ka anyị hapụ inwekwa olileanya na anyị ga-emesi dịrị ndụ."
        ]
      },
      {
        "type": "verse",
        "number": 9,
        "content": [
          "Nʼezie, ọ dị nnọọ nʼoge ahụ, dịka a ga-asị na a mara anyị ikpe ọnwụ. Ma anyị maara na o si otu a mee ka anyị nwee ike ịmụta na o kwesighị ka anyị tụkwasị obi nʼike nke aka anyị, kama ka anyị nwee olileanya nʼime Chineke, onye pụrụ ime ka ndị nwụrụ anwụ si nʼọnwụ bilie."
        ]
      },
      {
        "type": "verse",
        "number": 10,
        "content": [
          "Ọ bụ Chineke bụ onye zọpụtara anyị site nʼime oke ọnwụ dị otu a. Anyị nwekwara ntụkwasị obi na ọ ga-aga nʼihu na-azọpụtakwa anyị,"
        ]
      },
      {
        "type": "verse",
        "number": 11,
        "content": [
          "dịka unu ga-enyekwara anyị aka site nʼekpere unu, ka ọtụtụ nwere ike nye ekele nʼihi anyị maka onyinye amara anyị natara na nzaghachi ekpere ọtụtụ mmadụ ndị a na-ekpere anyị."
        ]
      },
      {
        "type": "heading",
        "content": [
          "Mgbanwe nzube Pọl"
        ]
      },
      {
        "type": "verse",
        "number": 12,
        "content": [
          "Ịnya isi anyị bụ nke a, na akọnuche anyị na-agbara anyị akaebe na anyị kpara agwa ọma nʼụwa, karịchasịa nʼebe unu nọ, nʼịdị nsọ na izi ezi nke si nʼaka Chineke. Nke a bụ site nʼamara o nyere anyị, ọ bụghị site nʼamamihe nke mmadụ."
        ]
      },
      {
        "type": "verse",
        "number": 13,
        "content": [
          "Nʼihi na ihe anyị na-edere unu abụghị ihe unu na agaghị agụta maọbụ ghọta. Enwere m nchekwube na unu ga-aghọta ya nke ọma."
        ]
      },
      {
        "type": "verse",
        "number": 14,
        "content": [
          "Dịka unu ghọtarala anyị nwa nke nta ugbu a, unu ga-eji anyị anya isi nʼụbọchị nke Onyenwe anyị Jisọs."
        ]
      },
      {
        "type": "verse",
        "number": 15,
        "content": [
          "Ihe m na-ekwu were m anya, nke mere m ji chọọ ibu ụzọ bịa leta unu ka unu nwee uru abụọ."
        ]
      },
      {
        "type": "verse",
        "number": 16,
        "content": [
          "Ebu m ya nʼobi na m ga-akwụsị hụ unu mgbe m na-agafe ịga Masidonia. Ebukwa m ya nʼobi m na mgbe m si Masidonia na-alaghachi na m ga-akwụsịkwa ileta unu, ka unu nweekwa ike inyere anyị aka mgbe anyị bidoro ịlaghachi Judịa."
        ]
      },
      {
        "type": "verse",
        "number": 17,
        "content": [
          "E nwere m obi abụọ mgbe m chọrọ ime nke a? Ana m ezube nzube m dịka mmadụ nkịtị, onye dị nkwadobe ikwu “E,” na “E e,” nʼotu oge ahụ?"
        ]
      },
      {
        "type": "verse",
        "number": 18,
        "content": [
          "Ma dịka Chineke si bụrụ onye kwesiri ntụkwasị obi, okwu anyị gwara unu abụghị “E,” na “E e.”"
        ]
      },
      {
        "type": "verse",
        "number": 19,
        "content": [
          "Nʼihi na Ọkpara Chineke, Jisọs Kraịst, onye e sitere nʼọnụ Saịlas na Timoti na mụ onwe m kwusaa abụghị “E” na “E e,” kama nʼime ya ọ bụ naanị “E.”"
        ]
      },
      {
        "type": "verse",
        "number": 20,
        "content": [
          "Nʼime Kraịst ka anyị hụrụ “E” na nkwa niile nke Chineke kwere ụmụ mmadụ. Nke a mere anyị ji site na ya kwee “Amen” nʼinye Chineke otuto."
        ]
      },
      {
        "type": "verse",
        "number": 21,
        "content": [
          "Ọ bụ Chineke nʼonwe ya mere ka anyị na unu guzosie ike nʼime Kraịst. O meela ka anyị bụrụ ndị e tere mmanụ."
        ]
      },
      {
        "type": "verse",
        "number": 22,
        "content": [
          "Ọ kara anyị akara nʼihu, nyekwa anyị Mmụọ Nsọ ya ka o biri nʼobi anyị, dịka onye ga-ahụ na anyị ga-emezu nkwa ahụ niile."
        ]
      },
      {
        "type": "verse",
        "number": 23,
        "content": [
          "Ana m akpọku Chineke dịka onye akaebe m, ọ bụ nʼihi ịnapụta unu mere m ji hapụ ịbịa Kọrint."
        ]
      },
      {
        "type": "verse",
        "number": 24,
        "content": [
          "Ọ bụghị na anyị bụ ndị ọchịchị nke okwukwe unu, kama anyị so unu na-arụkọ ọrụ ka unu nwe ọṅụ nʼihi na ọ bụ site nʼokwukwe ka unu ga-esi kwụrụ chịm."
        ]
      }
    ],
    "footnotes": []
  },
  "thisChapterLink": "/api/ibo_bib/2CO/1.json",
  "thisChapterAudioLinks": {},
  "nextChapterApiLink": "/api/ibo_bib/2CO/2.json",
  "nextChapterAudioLinks": {},
  "previousChapterApiLink": "/api/ibo_bib/1CO/16.json",
  "previousChapterAudioLinks": {},
  "numberOfVerses": 24
}