{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EXO",
    "translationId": "ibo_bib",
    "name": "Ọpụpụ",
    "commonName": "Ọpụpụ",
    "title": "Ọpụpụ",
    "order": 2,
    "numberOfChapters": 40,
    "sha256": "774d546ab55fe8a892b28e8acd9db4ac825cb56f7c17b3a54855a28aa16a7122",
    "firstChapterApiLink": "/api/ibo_bib/EXO/1.json",
    "lastChapterApiLink": "/api/ibo_bib/EXO/40.json",
    "totalNumberOfVerses": 1213
  },
  "chapter": {
    "number": 5,
    "content": [
      {
        "type": "heading",
        "content": [
          "Mosis nʼihu Fero"
        ]
      },
      {
        "type": "verse",
        "number": 1,
        "content": [
          "Emesịa, Mosis na Erọn jekwuuru Fero guzo nʼihu ya gwa ya okwu sị, “Ihe a ka Onyenwe anyị, Chineke Izrel kwuru, ‘Hapụ ndị m ka ha gaa meere m mmemme dị nsọ nʼime ọzara.’ ”"
        ]
      },
      {
        "type": "verse",
        "number": 2,
        "content": [
          "Fero zara sị, “Onye ka Onyenwe anyị bụ m ga-eji gee ntị nʼolu ya ịhapụ ụmụ Izrel ka ha si nʼebe a pụọ? Amaghị m onye ọ bụ, agaghị m ekwekwa ka Izrel gaa ebe ọbụla.”"
        ]
      },
      {
        "type": "verse",
        "number": 3,
        "content": [
          "Ha zara sị, “Chineke ndị Hibru zutere anyị. Biko kwere ka anyị gaa njem ụbọchị atọ",
          {
            "noteId": 549
          },
          "nʼime ọzara nọọ nʼebe ahụ chụọrọ Onyenwe anyị Chineke anyị aja. Ọ bụrụ na anyị ajụ ige ntị nʼolu ya, ọ ga-eji ọrịa ọjọọ maọbụ mma agha kpochapụ anyị.”"
        ]
      },
      {
        "type": "verse",
        "number": 4,
        "content": [
          "Eze Ijipt zara ha sị, “Mosis na Erọn, gịnị mere unu ji na-ewepụ ụmụ Izrel aka site nʼọrụ ha? Laghachinụ nʼọrụ unu!”"
        ]
      },
      {
        "type": "verse",
        "number": 5,
        "content": [
          "Fero gara nʼihu sị, “Lee, ka ndị obodo a si dị ọtụtụ ugbu a, ihe unu na-eme bụ naanị igbochi ha ịrụ ọrụ ha.”"
        ]
      },
      {
        "type": "verse",
        "number": 6,
        "content": [
          "Nʼụbọchị ahụ kwa, Fero nyere ndị nlekọta",
          {
            "noteId": 550
          },
          "ụmụ Izrel na ndị o mere ndịisi nʼebe ụmụ Izrel nọ iwu sị,"
        ]
      },
      {
        "type": "verse",
        "number": 7,
        "content": [
          "“Unu enyekwala ụmụ Izrel ahịhịa ha ga-eji kpụọ brik",
          {
            "noteId": 551
          },
          "dịka unu na-eme nʼoge gara aga. Kama, ha ga-achọta ahịhịa ahụ nʼonwe ha."
        ]
      },
      {
        "type": "verse",
        "number": 8,
        "content": [
          "Ọzọ, meenụ ka ọnụọgụgụ brik ha na-akpụ dịrị ka ọ dị na mbụ, unu emela ka ọ dịrị ala. Ha bụ ndị umengwụ. Ọ bụ ya mere ha ji na-eti mkpu, ‘Ka anyị gaa nʼọzara gaa chụọrọ Chineke anyị aja.’"
        ]
      },
      {
        "type": "verse",
        "number": 9,
        "content": [
          "Nyenụ ha ọrụ dị ike, nke ga-ezi ha na ha ekwesighị ịṅa ntị nʼokwu ụgha Mosis na Erọn na-ekwuru ha.”"
        ]
      },
      {
        "type": "verse",
        "number": 10,
        "content": [
          "Ndị na-achị ndị ohu na ndị nlekọta jekwuuru ụmụ Izrel sị ha, “Ihe a ka Fero kwuru: ‘Agaghị m enyekwa unu ahịhịa ọzọ."
        ]
      },
      {
        "type": "verse",
        "number": 11,
        "content": [
          "Gaanụ chọtara onwe unu okporo ahịhịa ebe ọbụla unu nwere ike ịchọta ya, ma nke a agaghị eme ka e gbubilata ọrụ unu kwesiri ịrụ.’ ”"
        ]
      },
      {
        "type": "verse",
        "number": 12,
        "content": [
          "Ya mere ndị ha gbasasịrị nʼala Ijipt niile ịchịkọta okporo ahịhịa ha ji akpụ brik."
        ]
      },
      {
        "type": "verse",
        "number": 13,
        "content": [
          "Ndị na-achị ha nọgidere na-akwagide ha sị ha, “Rụchaanụ ọrụ unu kwesiri ịrụ nʼụbọchị dịka unu si arụ ya mgbe a na-enye unu ahịhịa.”"
        ]
      },
      {
        "type": "verse",
        "number": 14,
        "content": [
          "Ndịisi ọrụ Fero malitere iti ndị Izrel ha họpụtara maka inyere ha aka ilekọta ndị ọrụ ihe, na-ajụ ha ajụjụ sị, “Gịnị mere unu akpụtaghị oke ọnụọgụgụ brik unu kwesiri ịkpụta ụnyaahụ maọbụ taa?”"
        ]
      },
      {
        "type": "verse",
        "number": 15,
        "content": [
          "Mgbe ahụ, ndịisi ọrụ ndị Izrel bịakwutere Fero kwaara ya akwa sị ya, “Gịnị mere i ji si otu a na-emeso ndị ohu gị mmeso?"
        ]
      },
      {
        "type": "verse",
        "number": 16,
        "content": [
          "Ọ dịghị okporo ahịhịa a na-enye ndị ohu gị, ma ha na-asị anyị, ‘Kpụọnụ brik!’ A na-etikwa ndị ohu gị ihe, ma ịta ụta ekwesighị ịdịrị anyị kama ịta ụta dịrị ndị gị.”"
        ]
      },
      {
        "type": "verse",
        "number": 17,
        "content": [
          "Fero zaghachiri ha sị, “Ndị umengwụ! Nʼezie ndị umengwụ ka unu bụ. Ọ bụ ya mere unu ji nọgide na-asị, ‘Ka anyị gaa chụọrọ Onyenwe anyị aja.’"
        ]
      },
      {
        "type": "verse",
        "number": 18,
        "content": [
          "Laghachinụ azụ ugbu a nʼọrụ unu. A gaghị enye unu okporo ahịhịa ọbụla. Ma unu ga-arụpụtarịrị ọnụọgụgụ brik dị ka a chọrọ nʼaka unu.”"
        ]
      },
      {
        "type": "verse",
        "number": 19,
        "content": [
          "Ndịisi ọrụ ụmụ Izrel ghọtara na ha nọ na nsogbu mgbe a gwara ha okwu sị ha, “Unu ga-akpụtarịrị ọnụọgụgụ brik unu kwesiri ịkpụ kwa ụbọchị.”"
        ]
      },
      {
        "type": "verse",
        "number": 20,
        "content": [
          "Mgbe ha si nʼihu Fero pụọ, ha zutere Mosis na Erọn ebe ha nọ na-eche ha."
        ]
      },
      {
        "type": "verse",
        "number": 21,
        "content": [
          "Ndị nlekọta ọrụ ndị a gwara Mosis na Erọn okwu sị, “Ka Onyenwe anyị lee unu anya ma kpee unu ikpe. Unu emeela ka anyị bụrụ ihe na-esi ajọ isi nʼihu Fero na ndị na-ejere ya ozi. Unu etinyela mma agha nʼaka ha nke ha ga-eji gbuo anyị.”"
        ]
      },
      {
        "type": "heading",
        "content": [
          "Nkwa mgbapụta nke Chineke kwere"
        ]
      },
      {
        "type": "verse",
        "number": 22,
        "content": [
          "Mgbe ahụ Mosis laghachikwuru Onyenwe anyị jụọ ya sị, “Onyenwe anyị, gịnị mere i ji butere ndị a nsogbu? Gịnị mere i ji zite m?"
        ]
      },
      {
        "type": "verse",
        "number": 23,
        "content": [
          "Nʼihi na site na mgbe m jekwuuru Fero gwa ya okwu nʼaha gị, o meela ka nsogbu dakwasị ndị a, ma ị napụtabeghị ndị gị.”"
        ]
      }
    ],
    "footnotes": [
      {
        "noteId": 549,
        "caller": "+",
        "text": "Nʼala Ijipt ehi na oke ehi bụ anụmanụ a na-ahụta ka ihe dị nsọ. Ya mere, ndị Izrel ji sị na ha ga-aga njem abalị atọ nʼime ọzara nọrọ nʼebe ahụ chụọrọ Onyenwe anyị aja.",
        "reference": {
          "chapter": 5,
          "verse": 3
        }
      },
      {
        "noteId": 550,
        "caller": "+",
        "text": "Ndị nlekọta ndị ohu na-arụ ọrụ bụ ndị Ijipt, ma ndịisi ndị ọrụ ahụ, bụ ndị Izrel.",
        "reference": {
          "chapter": 5,
          "verse": 6
        }
      },
      {
        "noteId": 551,
        "caller": "+",
        "text": "Brik bụ ụrọ a gwakọtara ya na okporo ọka. Ọ bụ okporo ọka ahụ e tinyere ya na-enye aka ime ka o sie ike mgbe a na-amị ya nʼanwụ. Nʼoge owuwe ihe ubi, a na-egbupụ elu okporo ọka, ma hapụ ogwe ya. Ọ bụ ogwe ya ahụ, ka ụmụ Izrel na-egburu, gwakọta ya nʼụrọ jiri ya kpụọ brik.",
        "reference": {
          "chapter": 5,
          "verse": 7
        }
      }
    ]
  },
  "thisChapterLink": "/api/ibo_bib/EXO/5.json",
  "thisChapterAudioLinks": {},
  "nextChapterApiLink": "/api/ibo_bib/EXO/6.json",
  "nextChapterAudioLinks": {},
  "previousChapterApiLink": "/api/ibo_bib/EXO/4.json",
  "previousChapterAudioLinks": {},
  "numberOfVerses": 23
}