{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EXO",
    "translationId": "ibo_bib",
    "name": "Ọpụpụ",
    "commonName": "Ọpụpụ",
    "title": "Ọpụpụ",
    "order": 2,
    "numberOfChapters": 40,
    "sha256": "774d546ab55fe8a892b28e8acd9db4ac825cb56f7c17b3a54855a28aa16a7122",
    "firstChapterApiLink": "/api/ibo_bib/EXO/1.json",
    "lastChapterApiLink": "/api/ibo_bib/EXO/40.json",
    "totalNumberOfVerses": 1213
  },
  "chapter": {
    "number": 9,
    "content": [
      {
        "type": "heading",
        "content": [
          "Ọrịa metụtara ụmụ anụ ụlọ"
        ]
      },
      {
        "type": "verse",
        "number": 1,
        "content": [
          "Mgbe ahụ, Onyenwe anyị gwara Mosis sị ya, “Jekwuru Fero sị ya. ‘Nke a bụ ihe Onyenwe anyị Chineke ndị Hibru kwuru, “Hapụ ndị m ka ha gaa fee m.”"
        ]
      },
      {
        "type": "verse",
        "number": 2,
        "content": [
          "Ọ bụrụ na ị jụ, ma gaa nʼihu igbochi ha,"
        ]
      },
      {
        "type": "verse",
        "number": 3,
        "content": [
          "aka Onyenwe anyị ga-ewebata oke ọrịa na-efe efe nke ga-abịakwasị igwe anụ ụlọ unu niile dị nʼubi. Ya bụ, ịnyịnya unu, na ịnyịnya ibu unu, na ịnyịnya kamel unu, na ehi unu, na atụrụ unu na ewu unu."
        ]
      },
      {
        "type": "verse",
        "number": 4,
        "content": [
          "Onyenwe anyị ga-akpa oke nʼetiti anụ ụlọ ndị Ijipt na nke ndị Izrel. Nʼihi ya, o nweghị anụ ụlọ ọbụla si nʼetiti anụ ụlọ ndị Izrel ga-anwụ.’ ”"
        ]
      },
      {
        "type": "verse",
        "number": 5,
        "content": [
          "Onyenwe anyị ekwuola oge nke a ga-amalite sị, “Echi ka Onyenwe anyị ga-eme ihe dị otu a nʼala a.”"
        ]
      },
      {
        "type": "verse",
        "number": 6,
        "content": [
          "Nʼụtụtụ echi ya, Onyenwe anyị mere dịka o kwuru. Igwe anụ ụlọ niile dị nʼIjipt nwụrụ. Ma ọ dịghị otu nʼime anụ ụlọ ụmụ Izrel nwụrụ."
        ]
      },
      {
        "type": "verse",
        "number": 7,
        "content": [
          "Mgbe ahụ Fero zipụrụ ndị mmadụ ndị gara chọpụta na o nweghị otu nʼime anụ ụlọ ụmụ Izrel nwụrụ. Ma ọ bụladị mgbe ọ chọpụtara na nke a bụ eziokwu, ọ gbanweghị obi ya, ọ nọgidere jụ ikwe ka ndị Izrel laa."
        ]
      },
      {
        "type": "heading",
        "content": [
          "Ọrịa etuto"
        ]
      },
      {
        "type": "verse",
        "number": 8,
        "content": [
          "Mgbe ahụ, Onyenwe anyị gwara Mosis na Erọn sị, “Sitenụ nʼekwu e ji esi nri kporo ntụ nke Mosis ga-awụli elu nʼihu Fero."
        ]
      },
      {
        "type": "verse",
        "number": 9,
        "content": [
          "Ntụ ahụ ga-efesasị, dịka uzuzu nʼala Ijipt niile. Ọ ga-ebute etuto nke ga-aghọ ọnya nʼahụ ndị mmadụ na ụmụ anụmanụ dị iche iche dị nʼala ahụ niile.”"
        ]
      },
      {
        "type": "verse",
        "number": 10,
        "content": [
          "Mosis na Erọn kpooro ntụ gaa guzo nʼihu Fero. Mgbe Fero nọ na-ele anya Mosis wụliri ntụ ahụ elu. Ọ ghọrọ etuto, nke gbawara ghọọ ọnya nʼahụ ụmụ mmadụ na ụmụ anụmanụ niile."
        ]
      },
      {
        "type": "verse",
        "number": 11,
        "content": [
          "Ndị majiki Ijipt enweghị ike iguzo",
          {
            "noteId": 557
          },
          "nʼihu Mosis, nʼihi etuto ndị jupụtara ha nʼahụ dịka ọ dị nʼahụ ndị Ijipt ndị ọzọ."
        ]
      },
      {
        "type": "verse",
        "number": 12,
        "content": [
          "Ma Onyenwe anyị mere ka obi Fero sie ike. Ọ jụrụ ige Mosis na Erọn ntị dịka Onyenwe anyị gwara Mosis na ọ ga-eme."
        ]
      },
      {
        "type": "heading",
        "content": [
          "Mkpụrụ mmiri a"
        ]
      },
      {
        "type": "verse",
        "number": 13,
        "content": [
          "Onyenwe anyị gwara Mosis ọzọ sị, “Bilie nʼisi ụtụtụ echi gaa gwa Fero okwu sị ya, ‘Nke a bụ ihe Onyenwe anyị Chineke ndị Hibru kwuru, Hapụ ndị m ka ha gaa fee m ofufe."
        ]
      },
      {
        "type": "verse",
        "number": 14,
        "content": [
          "Ma ọ bụghị ya, nʼoge a, aga m ezite ọrịa ọjọọ niile nke na-efe efe, ka ha bịakwasị gị, na ndị na-ejere gị ozi, na ndị Ijipt niile. Nke a ga-eme ka unu ghọta na ọ dịghị Onye ọzọ dịka m nʼelu ụwa niile."
        ]
      },
      {
        "type": "verse",
        "number": 15,
        "content": [
          "Nʼihi na tupu oge a, agaara m esetipụ aka m, jiri ajọ ọrịa tie gị na ndị gị niile nke ga-egbuchapụ unu site nʼelu ụwa."
        ]
      },
      {
        "type": "verse",
        "number": 16,
        "content": [
          "Ma ọ bụ nʼihi nke a ka m ji guzobe gị, ka m gosipụta ike m nʼebe ịnọ, ka e nwe ike kwusaa aha m nʼụwa niile."
        ]
      },
      {
        "type": "verse",
        "number": 17,
        "content": [
          "Ma ị nọ na-ebuli onwe gị elu megide ndị m, jụ na ha agaghị ala."
        ]
      },
      {
        "type": "verse",
        "number": 18,
        "content": [
          "Ya mere, nʼoge dịka oge a echi, aga m ezipu oke ifufe nke ya na akụmmiri igwe so nʼala Ijipt niile. Ụdị ifufe a adịbeghị mbụ nʼala Ijipt, malite nʼoge a tọrọ ntọala ya rute ugbu a."
        ]
      },
      {
        "type": "verse",
        "number": 19,
        "content": [
          "Ya mere, nye iwu ka a gaa ngwangwa nʼubi unu webata anụ ụlọ unu na ihe ndị ọzọ unu nwere nʼebe a ga-echebe ha, nʼihi na oke ifufe nke ya na mkpụrụ mmiri so ga-egbu mmadụ na anụ ụlọ ọbụla a hapụrụ nʼezi.’ ”"
        ]
      },
      {
        "type": "verse",
        "number": 20,
        "content": [
          "Ụfọdụ ndị na-ejere Fero ozi, ndị na-atụ okwu Onyenwe anyị egwu mere ngwangwa gaa dulata anụ ụlọ ha, na ndị ohu ha."
        ]
      },
      {
        "type": "verse",
        "number": 21,
        "content": [
          "Ma ndị ahụ na-enweghị nrube isi nye okwu Onyenwe anyị hapụrụ ndị ohu ha nakwa anụ ụlọ ha nʼọhịa."
        ]
      },
      {
        "type": "verse",
        "number": 22,
        "content": [
          "Mgbe ahụ, Onyenwe anyị gwara Mosis, “Setịpụ aka gị nʼeluigwe. Nke a ga-eme ifufe nke ya na mkpụrụ mmiri so malite izokwasị ala Ijipt niile, na ụmụ mmadụ, na anụmanụ, na ihe niile a kụrụ nʼubi nʼIjipt.”"
        ]
      },
      {
        "type": "verse",
        "number": 23,
        "content": [
          "Mgbe Mosis setịpụrụ mkpanaka ya nʼihu eluigwe, Onyenwe anyị zidatara egbe eluigwe na oke ifufe nke ya na mkpụrụ mmiri so. Amụma egbe eluigwe chakwara nʼala. Ya mere, Onyenwe anyị zidatara oke ifufe nke ya na mkpụrụ mmiri so nʼala Ijipt."
        ]
      },
      {
        "type": "verse",
        "number": 24,
        "content": [
          "Mkpụrụ mmiri dara, amụma gbukwara nʼihu nakwa nʼazụ. Nʼezie, ọ bụ oke ifufe dị njọ, ụdị nke a na-ahụtụbeghị nʼala Ijipt kemgbe ọ ghọrọ nnukwu mba."
        ]
      },
      {
        "type": "verse",
        "number": 25,
        "content": [
          "Mkpụrụ mmiri ahụ tigburu ihe niile dị nʼọhịa, ma mmadụ ma anụmanụ niile dị nʼala Ijipt. O feturu ihe niile na-epu nʼubi, ma ahịhịa niile dị nʼosisi."
        ]
      },
      {
        "type": "verse",
        "number": 26,
        "content": [
          "Ma akụkụ ebe mkpụrụ mmiri ndị a na-erughị bụ naanị Goshen, ebe ụmụ Izrel bi."
        ]
      },
      {
        "type": "verse",
        "number": 27,
        "content": [
          "Mgbe ahụ Fero ziri ozi ka a kpọ Mosis na Erọn. O kwupụtara nʼihu ha sị, “Nʼoge a, emehiela m. Onyenwe anyị bụ onye ezi omume, mụ na ndị m bụ ndị mejọrọ."
        ]
      },
      {
        "type": "verse",
        "number": 28,
        "content": [
          "Kpee ekpere rịọọ Onyenwe anyị nʼihi na oke mkpụrụ mmiri na egbe eluigwe a ezuola. Aga m ekwe ka unu gaa, unu agaghị atụfukwa mgbe.”"
        ]
      },
      {
        "type": "verse",
        "number": 29,
        "content": [
          "Mosis gwara Fero sị ya, “Mgbe m si nʼobodo a pụọ, aga m esetipụ aka m nʼebe Onyenwe anyị nọ, egbe eluigwe a, na ifufe a nke ya na mkpụrụ mmiri so ga-akwụsịkwa. Site na nke a, ị ga-amata na ụwa niile bụ nke Onyenwe anyị."
        ]
      },
      {
        "type": "verse",
        "number": 30,
        "content": [
          "Ma amaara m na gị onwe gị na ndị na-ejere gị ozi adịghị atụ Onyenwe anyị Chineke egwu.”"
        ]
      },
      {
        "type": "verse",
        "number": 31,
        "content": [
          "Oke ifufe ahụ nke ya na mkpụrụ mmiri so mebiri ihe a kụrụ nʼubi, dịka flakisi na ọka balị. Nʼihi na nʼoge a, ọka balị emenyela isi, flakisi etojuokwala maa ifuru."
        ]
      },
      {
        "type": "verse",
        "number": 32,
        "content": [
          "Ma ifufe na mmiri ukwu ahụ emebighị ọka wiiti na spelti, nʼihi na ha achabeghị."
        ]
      },
      {
        "type": "verse",
        "number": 33,
        "content": [
          "Mosis hapụrụ Fero si nʼobodo ahụ pụọ. Ọ gbasapụrụ aka ya abụọ nʼihu Onyenwe anyị, egbe eluigwe na mkpụrụ mmiri ahụ kwụsịrị. Mmiri ozuzo kwụsịkwara izo nʼala ahụ."
        ]
      },
      {
        "type": "verse",
        "number": 34,
        "content": [
          "Mgbe Fero hụrụ na mmiri ozuzo na mkpụrụ mmiri na egbe eluigwe akwụsịla, o mehiere ọzọ. Ya na ndị na-ejere ya ozi gara nʼihu nyịchie obi ha."
        ]
      },
      {
        "type": "verse",
        "number": 35,
        "content": [
          "Ya mere, Fero mere ka obi ya sie ike. Ọ jụrụ ikwere ka ụmụ Izrel pụọ, dịka Onyenwe anyị gwararịị Mosis."
        ]
      }
    ],
    "footnotes": [
      {
        "noteId": 557,
        "caller": "+",
        "text": "Ihe otiti ọrịa, bụ ihe ịrịbama ndị mbụ, metụtara naanị ihe ndị ahụ niile nke ndị Ijipt na-efe dịka chi. Ma ihe otiti ọrịa nke ugbu a, metụtara ndị majiki Ijipt dịka ihe ịdọ aka na ntị, ka ha gharakwa ị bịaghachi nʼihi imaa Mosis aka nʼihu.",
        "reference": {
          "chapter": 9,
          "verse": 11
        }
      }
    ]
  },
  "thisChapterLink": "/api/ibo_bib/EXO/9.json",
  "thisChapterAudioLinks": {},
  "nextChapterApiLink": "/api/ibo_bib/EXO/10.json",
  "nextChapterAudioLinks": {},
  "previousChapterApiLink": "/api/ibo_bib/EXO/8.json",
  "previousChapterAudioLinks": {},
  "numberOfVerses": 35
}