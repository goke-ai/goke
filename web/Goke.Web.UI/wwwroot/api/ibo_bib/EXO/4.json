{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EXO",
    "translationId": "ibo_bib",
    "name": "Ọpụpụ",
    "commonName": "Ọpụpụ",
    "title": "Ọpụpụ",
    "order": 2,
    "numberOfChapters": 40,
    "sha256": "774d546ab55fe8a892b28e8acd9db4ac825cb56f7c17b3a54855a28aa16a7122",
    "firstChapterApiLink": "/api/ibo_bib/EXO/1.json",
    "lastChapterApiLink": "/api/ibo_bib/EXO/40.json",
    "totalNumberOfVerses": 1213
  },
  "chapter": {
    "number": 4,
    "content": [
      {
        "type": "heading",
        "content": [
          "Ihe ịrịbama nye Mosis"
        ]
      },
      {
        "type": "verse",
        "number": 1,
        "content": [
          "Mosis zaghachiri ya sị, “Gịnị ga-eme ma ọ bụrụ na ha agaghị ekwenye ihe m kwuru maọbụ ajụ ige m ntị? Ọ bụrụ na ha asị, ‘Onyenwe anyị egosighị gị onwe ya.’ ”"
        ]
      },
      {
        "type": "verse",
        "number": 2,
        "content": [
          "Ma Onyenwe anyị jụrụ Mosis ajụjụ sị ya, “Gịnị ka i ji nʼaka?” Mosis zara sị, “Ọ bụ mkpanaka.”"
        ]
      },
      {
        "type": "verse",
        "number": 3,
        "content": [
          "Onyenwe anyị sịrị ya, “Tụpụ ya nʼala.” Mosis tụpụrụ ya nʼala. Ma otu mgbe ahụ, ọ ghọrọ agwọ. Mosis sitere nʼebe agwọ ahụ nọ gbapụ ọsọ."
        ]
      },
      {
        "type": "verse",
        "number": 4,
        "content": [
          "Onyenwe anyị gwara Mosis okwu ọzọ sị ya, “Jide agwọ ahụ aka nʼọdụdụ ya.” Mgbe Mosis mere nke a, agwọ ahụ ghọghachikwara mkpanaka."
        ]
      },
      {
        "type": "verse",
        "number": 5,
        "content": [
          "Onyenwe anyị gwara Mosis sị, “Ọ bụrụ na i mee ihe ịrịbama a, ha ga-ekwere ihe ị gwara ha. Ha ga-aghọta na Onyenwe anyị Chineke nna nna ha, Chineke Ebraham, Chineke Aịzik, na Chineke Jekọb gosiri gị onwe ya.”"
        ]
      },
      {
        "type": "verse",
        "number": 6,
        "content": [
          "Onyenwe anyị gwara ya okwu ọzọ sị, “Tinye aka gị nʼime uwe i yi nʼime ahụ gị.” Mgbe Mosis tinyere aka ya wepụta ya, ọ chọpụtara na ekpenta jupụtara nʼaka ahụ nke na-enwu ezi ọcha."
        ]
      },
      {
        "type": "verse",
        "number": 7,
        "content": [
          "Mgbe ahụ, Onyenwe anyị gwara Mosis okwu sị ya, “Tinyekwa aka gị nʼime uwe i yi nʼime ahụ gị.” Mosis mere otu a. Mgbe o wepụtara aka ya ọzọ, ọ hụrụ na ọ dịghachiri dịka akụkụ anụ ahụ ya ndị ọzọ."
        ]
      },
      {
        "type": "verse",
        "number": 8,
        "content": [
          "Mgbe ahụ Onyenwe anyị sịrị, “Ọ bụrụ na ụmụ Izrel ekweghị gị maọbụ nabata ihe ama nke mbụ, ha ga-ekwe ihe ịrịbama nke abụọ a."
        ]
      },
      {
        "type": "verse",
        "number": 9,
        "content": [
          "Ma ọ bụrụ na ha ekwenyeghị nʼihe ịrịbama abụọ ndị a ma ọ bụkwanụ gee gị ntị; kute mmiri nʼosimiri Naịl, wụpụ ya nʼala akọrọ. Mmiri ahụ nke i kutere site nʼosimiri ga-agbanwe, ghọọ ọbara nʼala akọrọ.”"
        ]
      },
      {
        "type": "verse",
        "number": 10,
        "content": [
          "Mosis sịrị Onyenwe anyị, “Biko Onyenwe m, abụghị m onye mara ekwu okwu. Ọ nwebeghị oge m ji bụrụ onye ọka okwu, na mgbe gara aga maọbụ site na mgbe ị gwara ohu gị okwu. Lee, onye nwere ire na egbugbere ọnụ dị arọ ka m bụ.”"
        ]
      },
      {
        "type": "verse",
        "number": 11,
        "content": [
          "Onyenwe anyị jụrụ Mosis ajụjụ sị, “Onye mere ọnụ mmadụ? Onye na-emekwa ka ntị mmadụ chie ya, maọbụ ka mmadụ daa ogbi? Onye na-eme ka mmadụ hụ ụzọ, maọbụ kpụọ ìsì? Ọ bụghị mụ onwe m bụ Onyenwe anyị?"
        ]
      },
      {
        "type": "verse",
        "number": 12,
        "content": [
          "Ugbu a, gaa mee ihe m gwara gị. Aga m enyere gị aka ikwu okwu nke ọma. Aga m agwakwa gị ihe ị ga-ekwu.”"
        ]
      },
      {
        "type": "verse",
        "number": 13,
        "content": [
          "Ma ọ rịọrọ, “Biko Onyenwe m, ziganụ onye ọzọ.”"
        ]
      },
      {
        "type": "verse",
        "number": 14,
        "content": [
          "Onyenwe anyị were iwe dị ọkụ megide Mosis sị ya, “Kedụ maka nwanne gị nwoke Erọn onye Livayị, amaara m na ọ bụ onye ọka okwu. Lee, ọ na-abịa izute gị. Ọ ga-aṅụrị ọṅụ mgbe ọ chọtara gị."
        ]
      },
      {
        "type": "verse",
        "number": 15,
        "content": [
          "Ị ga-agwa ya okwu, tinye okwu gị nʼọnụ ya. Aga m enyere unu abụọ aka ikwu okwu nke ọma, aga m ezikwa unu abụọ ihe unu ga-eme."
        ]
      },
      {
        "type": "verse",
        "number": 16,
        "content": [
          "Ọ ga-abụ onye na-ekwuchite ọnụ gị nʼebe ndị mmadụ nọ. Ị ga-anọ dịka Chineke nʼebe ọ nọ, nʼihi na ị ga-agwa ya ihe niile ọ ga-ekwu."
        ]
      },
      {
        "type": "verse",
        "number": 17,
        "content": [
          "Ma ị ga-ejide mkpanaka a dị nʼaka gị ka i nwee ike jiri ya mee ihe ịrịbama.”"
        ]
      },
      {
        "type": "heading",
        "content": [
          "Nlọghachi Mosis nʼIjipt"
        ]
      },
      {
        "type": "verse",
        "number": 18,
        "content": [
          "Emesịa, Mosis lọghachiri nʼụlọ ebe o bi, jekwuru Jetro ọgọ ya nwoke rịọọ ya sị, “Biko kwere ka m laghachi nʼIjipt gaa chọpụta ma o nwere ndị ikwu m ka dị ndụ.” Jetro sịrị, “Gaa nʼudo.”"
        ]
      },
      {
        "type": "verse",
        "number": 19,
        "content": [
          "Ugbu a Onyenwe anyị gwara Mosis okwu nʼala Midia sị ya, “Laghachi Ijipt nʼihi na ndị niile chọrọ igbu gị anwụchaala.”"
        ]
      },
      {
        "type": "verse",
        "number": 20,
        "content": [
          "Mosis kpọọrọ nwunye ya, na ụmụ ya ndị ikom, nọkwasị nʼelu ịnyịnya ibu, laghachi nʼala Ijipt. O jikwa mkpanaka Chineke ahụ nʼaka ya."
        ]
      },
      {
        "type": "verse",
        "number": 21,
        "content": [
          "Onyenwe anyị gwara Mosis okwu sị ya, “Mgbe i ruru Ijipt, hụ na ị gara nʼihu Fero mee ihe ebube niile m nyere gị ike ime. Ma aga m eme ka obi ya sie ike, ka ọ ghara ikwe ka ndị m laa."
        ]
      },
      {
        "type": "verse",
        "number": 22,
        "content": [
          "Ị ga-agwa Fero okwu sị ya, ‘Nke a bụ ihe Onyenwe anyị kwuru, Izrel bụ Ọkpara m."
        ]
      },
      {
        "type": "verse",
        "number": 23,
        "content": [
          "Agwara m gị okwu sị, “Hapụ nwa m nwoke ka o si nʼala Ijipt pụọ gaa ebe ọ ga-anọ fee m ofufe,” ma ị jụrụ ajụ. Ugbu a aga m egbu ọkpara gị.’ ”"
        ]
      },
      {
        "type": "verse",
        "number": 24,
        "content": [
          "Mgbe Mosis na ezinaụlọ ya na-alaghachi Ijipt, ha rutere ebe ha ga-ezu ike abalị. Nʼebe ahụ, Onyenwe anyị bịakwutere Mosis chọọ igbu ya."
        ]
      },
      {
        "type": "verse",
        "number": 25,
        "content": [
          "Ma Zipọra nwunye Mosis weere mma ntakịrị bie nwa ya ugwu. O were ihe o bipụtara nʼugwu a metụ nʼụkwụ Mosis, kwuo sị, “Nʼezie, ị bụ di ọbara nʼebe m nọ.”"
        ]
      },
      {
        "type": "verse",
        "number": 26,
        "content": [
          "Nʼihi ya, Onyenwe anyị hapụrụ Mosis. (Mgbe ahụ, Zipọra kwuru sị, “Ị bụ di ọbara,” nʼihi obibi ugwu ahụ.)"
        ]
      },
      {
        "type": "verse",
        "number": 27,
        "content": [
          "Ugbu a, Onyenwe anyị gwara Erọn okwu sị, “Gaa nʼime ọzara ka izute Mosis.” Erọn gara jekwuru Mosis nʼugwu Horeb, ugwu Chineke, sutu ya ọnụ."
        ]
      },
      {
        "type": "verse",
        "number": 28,
        "content": [
          "Mgbe ahụ Mosis gwara Erọn ihe niile Onyenwe anyị ziri ya ka o kwuo, ya na ihe ịrịbama ndị ahụ niile o nyere nʼiwu ka o mee."
        ]
      },
      {
        "type": "verse",
        "number": 29,
        "content": [
          "Mosis na Erọn jeruru Ijipt kpọọ nzukọ ndị okenye ụmụ Izrel niile."
        ]
      },
      {
        "type": "verse",
        "number": 30,
        "content": [
          "Erọn gwara ha ihe niile Onyenwe anyị gwara Mosis. Mosis, nʼonwe ya mere ihe ịrịbama ahụ niile nʼihu anya ha."
        ]
      },
      {
        "type": "verse",
        "number": 31,
        "content": [
          "Mgbe ahụ, ha kwenyere; dịka ha nụrụ na Onyenwe anyị eletala ụmụ Izrel, ma hụkwa ahụhụ ha. Ha kpọrọ isiala fee ya ofufe."
        ]
      }
    ],
    "footnotes": []
  },
  "thisChapterLink": "/api/ibo_bib/EXO/4.json",
  "thisChapterAudioLinks": {},
  "nextChapterApiLink": "/api/ibo_bib/EXO/5.json",
  "nextChapterAudioLinks": {},
  "previousChapterApiLink": "/api/ibo_bib/EXO/3.json",
  "previousChapterAudioLinks": {},
  "numberOfVerses": 31
}