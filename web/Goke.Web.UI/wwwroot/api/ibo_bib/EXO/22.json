{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EXO",
    "translationId": "ibo_bib",
    "name": "Ọpụpụ",
    "commonName": "Ọpụpụ",
    "title": "Ọpụpụ",
    "order": 2,
    "numberOfChapters": 40,
    "sha256": "774d546ab55fe8a892b28e8acd9db4ac825cb56f7c17b3a54855a28aa16a7122",
    "firstChapterApiLink": "/api/ibo_bib/EXO/1.json",
    "lastChapterApiLink": "/api/ibo_bib/EXO/40.json",
    "totalNumberOfVerses": 1213
  },
  "chapter": {
    "number": 22,
    "content": [
      {
        "type": "heading",
        "content": [
          "Nchekwa akụ na nkwụghachi"
        ]
      },
      {
        "type": "verse",
        "number": 1,
        "content": [
          "“Ọ bụrụ na mmadụ ezuru ehi maọbụ atụrụ gbuo ya, maọbụ ree ya, ọ ga-akwụghachi ehi ise nʼọnọdụ ehi ahụ. Nʼọnọdụ otu atụrụ o zuuru, ọ ga-akwụghachi atụrụ anọ."
        ]
      },
      {
        "type": "verse",
        "number": 2,
        "content": [
          "“Ọ bụrụ na e jide onye ohi mgbe ọ na-egbuka ụlọ onye ọzọ, ọ bụrụkwa na e tigbuo ya, mee ka ọ nwụọ, iwu ejideghị onye ahụ gburu ya."
        ]
      },
      {
        "type": "verse",
        "number": 3,
        "content": [
          "Kama ọ bụrụ na e tigburu onye ahụ mgbe chi bọcharala, ọmụma ikpe ga-adịrị onye ahụ tigburu ya. “Ọ bụrụ na e jide onye ohi, a ga-eme ka ọ kwụghachi ihe o zuru nʼohi. Ọ bụrụ na o nweghị ike kwụghachi, a ga-ere ya dịka ohu, jiri ego e retara kwụọ ụgwọ o ji."
        ]
      },
      {
        "type": "verse",
        "number": 4,
        "content": [
          "Ọ bụrụ na a chọta ihe o zuru nʼaka ya, maọbụ ehi, maọbụ ịnyịnya ibu, maọbụ atụrụ, ọ ga-akwụghachi ọnụahịa ya okpukpu abụọ."
        ]
      },
      {
        "type": "verse",
        "number": 5,
        "content": [
          "“Ọ bụrụ na mmadụ akpachara anya hapụ anụ ụlọ ya ka ọ gaa taa nri nʼubi maọbụ nʼubi vaịnị, maọbụ nʼubi onye ọzọ, onyenwe anụ ụlọ ahụ ga-akwụ ụgwọ ihe niile anụ ụlọ ya mebiri, ma ihe ọ ga-eji kwụọ ụgwọ ahụ aghaghị ịbụ ihe ọrụ ubi dị mma nke o si nʼubi ya maọbụ nʼubi vaịnị ya wepụta."
        ]
      },
      {
        "type": "verse",
        "number": 6,
        "content": [
          "“Ọ bụrụ na ọkụ na-agba banye nʼogwu, repịa ogbo ọka dị nʼubi mmadụ maọbụ ọka guzoro eguzo, ma ọ bụkwanụ ọhịa niile, onye ahụ tinyere ọkụ ahụ ga-akwụghachi ụgwọ ihe ahụ niile nke ọkụ repịara.",
          {
            "noteId": 575
          }
        ]
      },
      {
        "type": "verse",
        "number": 7,
        "content": [
          "“Ọ bụrụ na mmadụ enye enyi ya maọbụ onye agbataobi ya ego, maọbụ ihe ọbụla ka o debere ya, ma onye ohi agaa zuru ya site nʼụlọ ya, a si na e jide onye ohi dị otu a, ọ ga-akwụghachi ụgwọ ihe o zuru okpukpu abụọ."
        ]
      },
      {
        "type": "verse",
        "number": 8,
        "content": [
          "Ọ bụrụ na a chọpụtaghị onye ohi ahụ, onye nwe ụlọ ahụ aghaghị ịbịa nʼihu Chineke, ka a chọpụta maọbụ ya nʼonwe ya setịpụrụ aka were ihe ahụ, bụ akụ nke onye ọzọ kpatara."
        ]
      },
      {
        "type": "verse",
        "number": 9,
        "content": [
          "Ọ bụrụ na onye ehi ya, maọbụ ịnyịnya ibu ya, maọbụ atụrụ ya, maọbụ uwe, maọbụ ihe ọbụla furu efu, nke mmadụ na-asị, ‘Nke a bụ ya.’ Mmadụ abụọ ndị a ga-aga nʼihu ndị ikpe.",
          {
            "noteId": 576
          },
          "Onye ọbụla ndị ikpe a mara ikpe",
          {
            "noteId": 577
          },
          "ga-akwụghachi ibe ya ụgwọ okpukpu abụọ."
        ]
      },
      {
        "type": "verse",
        "number": 10,
        "content": [
          "“Ọ bụrụ na anụ ụlọ mmadụ nyere onye agbataobi ya nʼaka idebe anwụọ, maọbụ merụọ ahụ, maọbụ gbafuo, ma anụ ụlọ ahụ ọ bụ ịnyịnya ibu, maọbụ ehi, maọbụ atụrụ, maọbụ anụ ụlọ ọzọ, ọ bụrụ na ọ dịghị onye hụrụ mgbe ihe ndị a dakwasịrị anụ ụlọ ahụ,"
        ]
      },
      {
        "type": "verse",
        "number": 11,
        "content": [
          "mgbe ahụ, onye agbataobi ahụ e nyere anụ ndị a nʼaka idebe ga-aṅụ iyi nʼihu Onyenwe anyị. Iyi ahụ ọ ṅụrụ ga-egosi onyenwe anụ ụlọ ahụ na o zughị ya nʼohi. Nʼihi nke a, ọ gaghị akwụghachi ụgwọ ọbụla."
        ]
      },
      {
        "type": "verse",
        "number": 12,
        "content": [
          "Ma ọ bụrụ na o zuru anụ ụlọ ahụ nʼohi site na nke agbataobi ya, ọ ghaghị ịkwụghachi ụgwọ niile nye onyenwe ya."
        ]
      },
      {
        "type": "verse",
        "number": 13,
        "content": [
          "Ọ bụrụ na anụ ọhịa gburu ya, ọ ga-eweta ụfọdụ nʼime anụ ahụ a dọgburu adọgbu, iji gosi na anụ ọhịa dọgburu ya.",
          {
            "noteId": 578
          },
          "Ọ ga-esikwa otu a gbanarị ikpe ọmụma. Nʼihi nke a, ọ gaghị akwụkwa ụgwọ ọbụla nʼihi anụ ụlọ ahụ."
        ]
      },
      {
        "type": "verse",
        "number": 14,
        "content": [
          "“Ọ bụrụ na mmadụ agbaziri anụ ụlọ site nʼaka onye agbataobi ya, ọ bụrụ na anụ ụlọ ahụ anwụọ, maọbụ merụọ ahụ mgbe onyenwe ya na-anọghị nʼebe ahụ, onye ahụ a gbazinyere anụ ụlọ ahụ ga-akwụ ụgwọ ya."
        ]
      },
      {
        "type": "verse",
        "number": 15,
        "content": [
          "Ọ bụrụ na anụ ụlọ ahụ nọ na nke onyenwe ya, onye gbaziri ya agaghị akwụ ụgwọ ọbụla. Ọ bụrụ na a kwụrụ ego mgbazi ọbụla nʼisi anụmanụ a, onye gbaziri ya agaghị akwụghachi ego ọbụla, nʼihi na ego mgbazi ọ kwuru ka a ga-ewere dịka ụgwọ."
        ]
      },
      {
        "type": "heading",
        "content": [
          "Ibi ndụ dị ka o kwesiri"
        ]
      },
      {
        "type": "verse",
        "number": 16,
        "content": [
          "“Ọ bụrụ na nwoke arafuo nwaagbọghọ na-amaghị nwoke,",
          {
            "noteId": 579
          },
          "site nʼime ka ha abụọ dinaa, nwoke ahụ ga-akwụ ụgwọ isi nwaagbọghọ ahụ. Ọ ga-alụkwa ya dịka nwunye ya."
        ]
      },
      {
        "type": "verse",
        "number": 17,
        "content": [
          "Ọ bụrụ na nna nwaagbọghọ ahụ ekwenyeghị ka nwoke ahụ lụọ ya, nwoke ahụ aghaghị ịkwụ ụgwọ isi nwaagbọghọ ahụ."
        ]
      },
      {
        "type": "verse",
        "number": 18,
        "content": [
          "“E kwesighị ịhapụ nwanyị mgbaasị ndụ."
        ]
      },
      {
        "type": "verse",
        "number": 19,
        "content": [
          "“Onye ọbụla ya na anụ ọbụla dinakọrọ, e kwesiri ime ka ọ nwụọ."
        ]
      },
      {
        "type": "verse",
        "number": 20,
        "content": [
          "“Onye ọbụla chụrụ aja nye chi ọzọ ma ọ bụghị naanị Onyenwe anyị, a ga-eme ka ọ nwụọ."
        ]
      },
      {
        "type": "verse",
        "number": 21,
        "content": [
          "“Ọ kwesighị ka mmadụ ọbụla mesie onye ọbịa ihe ike nʼụzọ ọbụla. Unu aghaghị icheta na unu bụ ndị ọbịa nʼala Ijipt."
        ]
      },
      {
        "type": "verse",
        "number": 22,
        "content": [
          "“Unu emegbula nwanyị ọbụla di ya nwụrụ, maọbụ onye ọbụla na-enweghị nne na nna."
        ]
      },
      {
        "type": "verse",
        "number": 23,
        "content": [
          "Unu megbuo ha, mee ka ha tikuo m, aga m anụ mkpu akwa ha, nyere ha aka."
        ]
      },
      {
        "type": "verse",
        "number": 24,
        "content": [
          "Mgbe ahụ, iwe m dị oke ọkụ ga-eripịa unu. Aga m ejikwa mma agha tigbuo unu. Ndị nwunye unu ga-aghọkwa ndị inyom na-enweghị di, ụmụ unu ga-abụkwa ndị na-enweghị nna."
        ]
      },
      {
        "type": "verse",
        "number": 25,
        "content": [
          "“Ọ bụrụ na ị gbazinyere onye Hibru ego, onye bụ nwa mgbei, ị gaghị anara ya ọmụrụnwa."
        ]
      },
      {
        "type": "verse",
        "number": 26,
        "content": [
          "Ọ bụrụ na ị nara ya uwe ya nʼihi ego ahụ ị gbazinyere ya, ekwela ka uwe ahụ nọgide nʼaka gị ruo mgbe anwụ dara."
        ]
      },
      {
        "type": "verse",
        "number": 27,
        "content": [
          "Nʼihi na uwe ahụ nwere ike bụrụ naanị ihe o nwere, maọbụ uwe ọ ga-eji rahụ ụra. Ọ bụrụ na i zighachighị ya, o tikuo m site nʼịkwa akwa, aga m anụrụ mkpu akwa ya, nʼihi na abụ m onye obi ebere."
        ]
      },
      {
        "type": "verse",
        "number": 28,
        "content": [
          "“Ekwulula aha Chineke, abụkwala onye na-achị ndị gị ọnụ."
        ]
      },
      {
        "type": "verse",
        "number": 29,
        "content": [
          "“Atụfukwala oge ọbụla nʼịkwụghachi onyinye unu kwesiri inye. Maọbụ nke mkpụrụ ala ubi gị, na nke mmanya vaịnị gị, na ụgwọ i kwesiri ịkwụ. “Ị ghaghị inye m nwa gị nwoke e buru ụzọ mụọ."
        ]
      },
      {
        "type": "verse",
        "number": 30,
        "content": [
          "Otu a ka ị ga-emekwa banyere mkpụrụ mbụ nke ehi gị na atụrụ gị. Ị ga-ewebata ya nye m nʼụbọchị nke asatọ site nʼoge a mụrụ ha, mgbe ị hapụsịrị ha nne ha ụbọchị asaa."
        ]
      },
      {
        "type": "verse",
        "number": 31,
        "content": [
          "“Unu ga na-abụrụ m ndị dị nsọ. Nʼihi nke a, wezuganụ onwe unu nʼebe anụ a dọgburu adọgbu dị. Unu erikwala anụ dị otu a, kama tụpụrụnụ ya nkịta."
        ]
      }
    ],
    "footnotes": [
      {
        "noteId": 575,
        "caller": "+",
        "text": "Ọ bụ osisi ogwu ogwu puru nʼọhịa ka a na-eji agba ubi ogige maọbụ gbachie ụzọ.",
        "reference": {
          "chapter": 22,
          "verse": 6
        }
      },
      {
        "noteId": 576,
        "caller": "+",
        "text": "Maọbụ, Chineke",
        "reference": {
          "chapter": 22,
          "verse": 9
        }
      },
      {
        "noteId": 577,
        "caller": "+",
        "text": "Bụ ndị nnọchite anya Chineke",
        "reference": {
          "chapter": 22,
          "verse": 9
        }
      },
      {
        "noteId": 578,
        "caller": "+",
        "text": "Jen 31:39",
        "reference": {
          "chapter": 22,
          "verse": 13
        }
      },
      {
        "noteId": 579,
        "caller": "+",
        "text": "Dit 22:28-29",
        "reference": {
          "chapter": 22,
          "verse": 16
        }
      }
    ]
  },
  "thisChapterLink": "/api/ibo_bib/EXO/22.json",
  "thisChapterAudioLinks": {},
  "nextChapterApiLink": "/api/ibo_bib/EXO/23.json",
  "nextChapterAudioLinks": {},
  "previousChapterApiLink": "/api/ibo_bib/EXO/21.json",
  "previousChapterAudioLinks": {},
  "numberOfVerses": 31
}