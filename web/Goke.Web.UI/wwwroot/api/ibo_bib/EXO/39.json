{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EXO",
    "translationId": "ibo_bib",
    "name": "Ọpụpụ",
    "commonName": "Ọpụpụ",
    "title": "Ọpụpụ",
    "order": 2,
    "numberOfChapters": 40,
    "sha256": "774d546ab55fe8a892b28e8acd9db4ac825cb56f7c17b3a54855a28aa16a7122",
    "firstChapterApiLink": "/api/ibo_bib/EXO/1.json",
    "lastChapterApiLink": "/api/ibo_bib/EXO/40.json",
    "totalNumberOfVerses": 1213
  },
  "chapter": {
    "number": 39,
    "content": [
      {
        "type": "heading",
        "content": [
          "Uwe ndị nchụaja"
        ]
      },
      {
        "type": "verse",
        "number": 1,
        "content": [
          "Ha sitekwara nʼogho akwa na-acha anụnụ anụnụ na nke na-acha ngwakọta anụnụ na uhie (odo odo), nke na-acha uhie uhie, meere ndị nchụaja uwe akpara akpa nke ọma iyi jee ozi nʼebe nsọ ahụ. Ha meekwara Erọn uwe nsọ, nʼusoro iwu Onyenwe anyị nyere Mosis."
        ]
      },
      {
        "type": "heading",
        "content": [
          "Efọọd"
        ]
      },
      {
        "type": "verse",
        "number": 2,
        "content": [
          "Ha ji ogho ọlaedo, na nke na-acha anụnụ anụnụ, nke na-acha ngwakọta anụnụ na uhie, na nke na-acha uhie uhie, nakwa nke ezi akwa ọcha a kpara nke ọma mee efọọd ahụ."
        ]
      },
      {
        "type": "verse",
        "number": 3,
        "content": [
          "Ha tipịara mpempe ọlaedo ndị ahụ mee ka ọ dị mbadamba. Bipụtasịa ha ntakịrị ntakịrị dịka eriri maka i ji ha kpanye nʼetiti ogho ndị a na-acha anụnụ anụnụ; ngwakọta anụnụ na uhie, nke uhie uhie nakwa nke ezi akwa ọcha ahụ, nke bụ akaọrụ onye ǹka."
        ]
      },
      {
        "type": "verse",
        "number": 4,
        "content": [
          "Ha dụrụ akwa na-adị nʼubu maka efọọd ahụ, nke e jikọtara na nkuku ya abụọ, maka i ji na-ekechisi ya ike."
        ]
      },
      {
        "type": "verse",
        "number": 5,
        "content": [
          "Ihe okike nke ukwu ahụ, nke onye ǹka kpaziri nke ọma yiri ya, ya na efọọd ahụ bụ otu, nke e ji ogho na-acha edo edo, anụnụ anụnụ, ngwakọta anụnụ na uhie na uhie uhie nakwa nke ezi akwa ọcha a kpara nke ọma mee, dịka Onyenwe anyị nyere Mosis nʼiwu."
        ]
      },
      {
        "type": "verse",
        "number": 6,
        "content": [
          "Ha doziri nkume ọniks ndị ahụ nʼime ihe ọlaedo a kpara akpa; ma gbunye aha ụmụ ndị ikom Izrel niile nʼelu ya dịka onye ọka si egbunye aha mmadụ nʼelu mgbaaka akara."
        ]
      },
      {
        "type": "verse",
        "number": 7,
        "content": [
          "Ha jikọtara ha nʼelu akwa ubu nke efọọd ahụ, ka ọ bụrụ nkume ncheta mgbe ebighị ebi nye ụmụ Izrel, dịka Onyenwe anyị nyere Mosis nʼiwu."
        ]
      },
      {
        "type": "heading",
        "content": [
          "Ihe mgbochi obi"
        ]
      },
      {
        "type": "verse",
        "number": 8,
        "content": [
          "Ha mekwara ihe mgbochi obi, nke bụ ọrụ aka onye ǹka. Ha mere ya dịka e si mee efọọd ahụ. Ọ bụ ogho edo edo, nke na-acha anụnụ anụnụ, nke ngwakọta anụnụ na uhie, nke uhie uhie na ezi akwa ọcha a kpara nke ọma ka e ji mee ya."
        ]
      },
      {
        "type": "verse",
        "number": 9,
        "content": [
          "Ọ ha nʼotu, iri sentimita abụọ na atọ nʼogologo, iri sentimita abụọ na atọ nʼobosara; nke apịajiri ụzọ abụọ."
        ]
      },
      {
        "type": "verse",
        "number": 10,
        "content": [
          "Mgbe ahụ, ha hịọnyere ahịrị nkume anọ ndị dị oke ọnụahịa nʼime ya. Ụdị dị nʼahịrị nke mbụ bụ: nkume kanelian, krisolaịt na beril,"
        ]
      },
      {
        "type": "verse",
        "number": 11,
        "content": [
          "nʼahịrị nke abụọ bụ: nkume tọkwọisi, safaia na emeralụdụ."
        ]
      },
      {
        "type": "verse",
        "number": 12,
        "content": [
          "Nʼahịrị nke atọ bụ: nkume jasint, ageeti na ametisiti."
        ]
      },
      {
        "type": "verse",
        "number": 13,
        "content": [
          "Nʼahịrị nke anọ bụ: nkume topaazi, ọniks na jaspa. Ahịọnyere ha nʼime ihe ọlaedo a kpara akpa."
        ]
      },
      {
        "type": "verse",
        "number": 14,
        "content": [
          "Ha dị nkume iri na abụọ, nke ọbụla na-anọchi anya aha ụmụ ndị ikom Izrel. Egbunyere aha ebo iri na abụọ ahụ, otu nʼotu, nke ọbụla dịka aha ya si dị."
        ]
      },
      {
        "type": "verse",
        "number": 15,
        "content": [
          "Ha ji ọlaedo a nụchara anụcha mee eriri a kpara akpa dịka ụdọ, maka ihe mgbochi obi."
        ]
      },
      {
        "type": "verse",
        "number": 16,
        "content": [
          "Ha mere ihe ọlaedo abụọ nke a kpara akpa, ya na mgbaaka ọlaedo abụọ. Dụnyekwa mgbaaka ndị ahụ na nkuku abụọ nke ihe mgbochi obi ahụ."
        ]
      },
      {
        "type": "verse",
        "number": 17,
        "content": [
          "Ha dụnyere ụdọ ọlaedo abụọ ndị ahụ nʼelu mgbaaka ndị ahụ dị na nkuku ihe mgbochi obi ahụ."
        ]
      },
      {
        "type": "verse",
        "number": 18,
        "content": [
          "Were isi ndị ọzọ nke ụdọ ahụ dụnye nʼihe ahụ a kpara akpa. Konye ha nʼelu ubu efọọd ahụ, nʼebe ihu ya."
        ]
      },
      {
        "type": "verse",
        "number": 19,
        "content": [
          "Ha mere mgbaaka ọlaedo. Konyekwa ha na nkuku abụọ nke ihe mgbochi obi ahụ, nʼime ọnụ ọnụ ya ebe dị nso efọọd ahụ."
        ]
      },
      {
        "type": "verse",
        "number": 20,
        "content": [
          "Mgbe ahụ, ha kpụrụ mgbaaka ọlaedo abụọ ọzọ, konyekwa ha nʼelu ubu abụọ nke efọọd ahụ, nʼokpuru nʼebe ihu ya, na nso nso ebe a dụkọtara, nʼelu ihe okike ukwu nke efọọd ahụ."
        ]
      },
      {
        "type": "verse",
        "number": 21,
        "content": [
          "Ha jikwa eriri na-acha anụnụ kekọta mgbaaka ihe mgbochi obi ahụ na mgbaaka efọọd ahụ, jikọta ya na ihe okike ukwu ahụ, ime ka ihe mgbochi obi ahụ hapụ ịtọghapụ site nʼefọọd ahụ, dịka iwu Onyenwe anyị nyere Mosis si dị."
        ]
      },
      {
        "type": "heading",
        "content": [
          "Uwe ndị ọzọ"
        ]
      },
      {
        "type": "verse",
        "number": 22,
        "content": [
          "Ọ bụ akwa nke na-acha anụnụ anụnụ,",
          {
            "noteId": 593
          },
          "ka ha ji dụọ uwe mwụda efọọd ahụ, ọrụ onye okwe akwa."
        ]
      },
      {
        "type": "verse",
        "number": 23,
        "content": [
          "A ga-enwe oghere nʼetiti uwe mwụda ahụ, dịka oghere olu uwe agha, nwekwa akwa nta a dụnyere nʼokpuru oghere a, ime ka o sie ike gharakwa ịdọka."
        ]
      },
      {
        "type": "verse",
        "number": 24,
        "content": [
          "Ha ji ogho na-acha anụnụ anụnụ, ngwakọta anụnụ na uhie, nke na-acha uhie uhie na ezi akwa ọcha a kpara nke ọma kpanye oyiyi mkpụrụ pomegranet, gburugburu nʼọnụ ala ala uwe mwụda ahụ."
        ]
      },
      {
        "type": "verse",
        "number": 25,
        "content": [
          "Ha dụnyekwara ataṅụ e ji ọlaedo a nụchara anụcha kpụọ, gburugburu nʼọnụ ọnụ ala ya nʼetiti pomegranet ndị ahụ."
        ]
      },
      {
        "type": "verse",
        "number": 26,
        "content": [
          "Otu ataṅụ, otu oyiyi mkpụrụ pomegranet, otu a ka a dụnyere ya gburugburu ọnụ ọnụ ala uwe mwụda ahụ, nke a ga-eyi mgbe a na-eje ozi, dịka iwu Onyenwe anyị nyere Mosis si dị."
        ]
      },
      {
        "type": "verse",
        "number": 27,
        "content": [
          "Ha ji ezi akwa ọcha metara Erọn na ụmụ ya ndị ikom, uwe ime ahụ, akaọrụ nke onye ọkpa akwa,"
        ]
      },
      {
        "type": "verse",
        "number": 28,
        "content": [
          "jirikwa ezi akwa ọcha mee akwa ike nʼisi, okpu akwa ọcha, na uwe ukwu nke ezi akwa ọcha a kpara nke ọma."
        ]
      },
      {
        "type": "verse",
        "number": 29,
        "content": [
          "Ihe ike nʼukwu bụ nke e ji ogho na-acha anụnụ anụnụ, ngwakọta anụnụ na uhie uhie, na uhie uhie, nke ezi akwa ọcha a kpara nke ọma, ọrụ aka onye ǹka na-akpanye ihe ịchọ mma, dịka Onyenwe anyị si nye Mosis nʼiwu."
        ]
      },
      {
        "type": "verse",
        "number": 30,
        "content": [
          "Ha mere efere, bụ okpu nsọ ahụ, site nʼọlaedo a nụchara anụcha, gbunyekwa akara nʼelu ya, dịka ihe e dere nʼelu mgbaaka akara: Ihe nsọ dịrị Onyenwe anyị."
        ]
      },
      {
        "type": "verse",
        "number": 31,
        "content": [
          "Mgbe ahụ, ha kenyere ya eriri na-acha anụnụ anụnụ i ji jikọta ya na ihe ike nʼisi ahụ, dịka Onyenwe anyị nyere ya Mosis nʼiwu."
        ]
      },
      {
        "type": "heading",
        "content": [
          "Nrụcha ọrụ iwu ụlọ nzute"
        ]
      },
      {
        "type": "verse",
        "number": 32,
        "content": [
          "Otu a ka ha si rụchaa ọrụ iwu ụlọ nzute ahụ. Ndị Izrel mere ihe niile dịka Onyenwe anyị si nye Mosis nʼiwu."
        ]
      },
      {
        "type": "verse",
        "number": 33,
        "content": [
          "Mgbe ahụ, ha buteere Mosis ụlọ nzute ahụ:",
          {
            "lineBreak": true
          },
          "ụlọ ikwu ahụ ya na ngwongwo ya niile, ya bụ nko ya niile, mbudo ibo ya niile, mkpọrọ osisi ya niile, ogidi ya niile na ụkwụ ya niile,"
        ]
      },
      {
        "type": "verse",
        "number": 34,
        "content": [
          "na akpụkpọ ebule e sijiri uhie uhie, akpụkpọ ehi mmiri e ji emechi elu ụlọ nzute ahụ, na akwa mgbochi,"
        ]
      },
      {
        "type": "verse",
        "number": 35,
        "content": [
          "na igbe iwu ọgbụgba ndụ ahụ, ya na mkpara e ji ebu ya, na oche ebere ya,"
        ]
      },
      {
        "type": "verse",
        "number": 36,
        "content": [
          "na tebul ahụ, ya na ngwongwo ya niile na achịcha nke iche nʼIhu Onyenwe anyị,"
        ]
      },
      {
        "type": "verse",
        "number": 37,
        "content": [
          "na ihe ịdọkwasị oriọna e ji ọlaedo a nụchara anụcha kpụọ, na iheọkụ ya niile na ngwongwo ya niile, na mmanụ oliv maka ịmụ ọkụ,"
        ]
      },
      {
        "type": "verse",
        "number": 38,
        "content": [
          "na ebe ịchụ aja ọlaedo, mmanụ nsọ na ụda na-esi isi ụtọ na akwa mgbochi nke ọnụ ụzọ ụlọ nzute,"
        ]
      },
      {
        "type": "verse",
        "number": 39,
        "content": [
          "na ebe ịchụ aja bronz ahụ, na ihe ọkpụkpa bronz ya, mkpara ya niile na ngwongwo ya niile, efere ukwu ahụ ya na ihe ndọkwasị ya,"
        ]
      },
      {
        "type": "verse",
        "number": 40,
        "content": [
          "akwa mgbochi nke ogige ụlọ ahụ, na ogidi ya na ihe ndọkwasị ya nakwa akwa mgbochi nke ọnụ ụzọ e si abanye nʼogige ahụ; ụdọ na ǹtu ịkpọgide ogige ahụ; ngwongwo niile nke ụlọ nzute ahụ, ụlọ ikwu nzute ahụ"
        ]
      },
      {
        "type": "verse",
        "number": 41,
        "content": [
          "na uwe niile a kpara akpa, nke a na-eyi eje ozi nʼebe nsọ ahụ, ma uwe nsọ nke Erọn, onye nchụaja, na uwe nke ụmụ ya ndị ikom na-eyi mgbe ha na-eje ozi ha dịka ndị nchụaja."
        ]
      },
      {
        "type": "line_break"
      },
      {
        "type": "verse",
        "number": 42,
        "content": [
          "Ndị Izrel niile rụzuru ọrụ ndị a niile dịka Onyenwe anyị si nye ya Mosis nʼiwu."
        ]
      },
      {
        "type": "verse",
        "number": 43,
        "content": [
          "Mosis nʼonwe ya hụkwara ọrụ ndị a niile, nabata ya ka nke e jere dịka iwu Onyenwe anyị nyere si dị. Nʼihi ya, Mosis gọziri ha."
        ]
      }
    ],
    "footnotes": [
      {
        "noteId": 593,
        "caller": "+",
        "text": "Maọbụ, buluu",
        "reference": {
          "chapter": 39,
          "verse": 22
        }
      }
    ]
  },
  "thisChapterLink": "/api/ibo_bib/EXO/39.json",
  "thisChapterAudioLinks": {},
  "nextChapterApiLink": "/api/ibo_bib/EXO/40.json",
  "nextChapterAudioLinks": {},
  "previousChapterApiLink": "/api/ibo_bib/EXO/38.json",
  "previousChapterAudioLinks": {},
  "numberOfVerses": 43
}