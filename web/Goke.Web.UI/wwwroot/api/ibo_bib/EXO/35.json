{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EXO",
    "translationId": "ibo_bib",
    "name": "Ọpụpụ",
    "commonName": "Ọpụpụ",
    "title": "Ọpụpụ",
    "order": 2,
    "numberOfChapters": 40,
    "sha256": "774d546ab55fe8a892b28e8acd9db4ac825cb56f7c17b3a54855a28aa16a7122",
    "firstChapterApiLink": "/api/ibo_bib/EXO/1.json",
    "lastChapterApiLink": "/api/ibo_bib/EXO/40.json",
    "totalNumberOfVerses": 1213
  },
  "chapter": {
    "number": 35,
    "content": [
      {
        "type": "heading",
        "content": [
          "Usoro Iwu metụtara ụbọchị izuike"
        ]
      },
      {
        "type": "verse",
        "number": 1,
        "content": [
          "Emesịa, Mosis kpọrọ nzukọ ụmụ Izrel niile gwa ha sị, “Ndị a bụ iwu Onyenwe anyị nyere nke unu na-aghaghị idebe."
        ]
      },
      {
        "type": "verse",
        "number": 2,
        "content": [
          "Rụọnụ ọrụ ụbọchị isii, ụbọchị nke asaa bụ ụbọchị izuike, ụbọchị dị nsọ nke izuike nye Onyenwe anyị. Onye ọbụla rụrụ ọrụ nʼụbọchị nke asaa ga-anwụ."
        ]
      },
      {
        "type": "verse",
        "number": 3,
        "content": [
          "Unu amụnyela ọkụ nʼebe obibi unu nʼụbọchị izuike ahụ.”"
        ]
      },
      {
        "type": "heading",
        "content": [
          "Onyinye maka ọrụ ụlọ nzute"
        ]
      },
      {
        "type": "verse",
        "number": 4,
        "content": [
          "Mgbe ahụ Mosis gwara nzukọ Izrel niile sị, “Nke a bụ iwu Onyenwe anyị nyere,"
        ]
      },
      {
        "type": "verse",
        "number": 5,
        "content": [
          "sitenụ nʼihe unu nwere wetara Onyenwe anyị onyinye. Onye ọbụla nke ọ masịrị, ya wetara Onyenwe anyị onyinye nke ihe ndị a:",
          {
            "lineBreak": true
          },
          "“Ọlaọcha, ọlaedo na bronz,"
        ]
      },
      {
        "type": "verse",
        "number": 6,
        "content": [
          "ogho na-acha anụnụ anụnụ, nke odo odo, nke uhie uhie na nke ezi akwa ọcha, na ajị ewu;"
        ]
      },
      {
        "type": "verse",
        "number": 7,
        "content": [
          "akpụkpọ ebule e sijiri uhie uhie, akpụkpọ ehi mmiri, na osisi akashia;"
        ]
      },
      {
        "type": "verse",
        "number": 8,
        "content": [
          "mmanụ oliv nke a ga-etinye nʼiheọkụ, ụda a na-etinye na mmanụ nsọ, na ụda na-eme ka aja nsure ọkụ na-esi isi ụtọ;"
        ]
      },
      {
        "type": "verse",
        "number": 9,
        "content": [
          "nkume ọma ọniks, na nkume ndị ọzọ a na-ahịọnye nʼefọọd, na nke a na-ahịọnyekwa nʼihe mgbochi obi."
        ]
      },
      {
        "type": "line_break"
      },
      {
        "type": "verse",
        "number": 10,
        "content": [
          "“Unu niile ndị nwere onyinye ịkwa ǹka, bịanụ rụọ ihe ahụ niile Onyenwe anyị nyere anyị nʼiwu ịrụ, nke bụ ihe ndị a:"
        ]
      },
      {
        "type": "line_break"
      },
      {
        "type": "verse",
        "number": 11,
        "content": [
          "“ụlọ nzute ahụ, na ihe mkpuchi ya, na nko ya niile, na mbudo ibo ya, na mkpọrọ osisi ya, na ogidi ya, na ụkwụ ya niile."
        ]
      },
      {
        "type": "verse",
        "number": 12,
        "content": [
          "Rụkwanụ igbe ọgbụgba ndụ ahụ, na mkpara ahụ e ji ebu ya. Ya na oche ebere ahụ. Mekwaanụ akwa mgbochi nke ga-ekpuchi ebe nsọ ahụ,"
        ]
      },
      {
        "type": "verse",
        "number": 13,
        "content": [
          "na tebul ahụ, na mkpara e ji ebu ya, na ngwongwo ya niile, na achịcha nke iche nʼIhu Onyenwe anyị."
        ]
      },
      {
        "type": "verse",
        "number": 14,
        "content": [
          "Mekwaa ebe ịdọkwasị oriọna maka ìhè, ya na ngwongwo ya niile, iheọkụ na mmanụ maka ịmụ ọkụ;"
        ]
      },
      {
        "type": "verse",
        "number": 15,
        "content": [
          "nʼebe ịchụ aja ihe nsure ọkụ na mkpara ya. Mmanụ nsọ ahụ na ihe nsure ọkụ na-esi isi ụtọ nke e ji ụda mee; akwa mgbochi maka ọnụ ụzọ nke dị nʼebe mbata ụlọ nzute ahụ;"
        ]
      },
      {
        "type": "verse",
        "number": 16,
        "content": [
          "ebe ịchụ aja nke aja nsure ọkụ ya na ihe ọkpụkpa bronz ya, mkpara e ji ebu ya na ngwongwo ya niile, efere ukwu ahụ na ihe ndọkwasị ya."
        ]
      },
      {
        "type": "verse",
        "number": 17,
        "content": [
          "Akwa mgbochi nke ogige ụlọ ahụ na ogidi ha, na ihe ndọkwasị ya, nakwa akwa mgbochi nke ọnụ ụzọ e si abanye nʼogige ahụ;"
        ]
      },
      {
        "type": "verse",
        "number": 18,
        "content": [
          "ǹtu maka ịkpọgide ụlọ ikwu ahụ na nke ogige ahụ, na ụdọ ha,"
        ]
      },
      {
        "type": "verse",
        "number": 19,
        "content": [
          "uwe niile a kpara akpa nke a na-eyi eje ozi nʼebe nsọ ahụ, ma uwe nsọ nke Erọn, onye nchụaja na uwe nke ụmụ ya ndị ikom na-eyi mgbe ha na-eje ozi ha dịka ndị nchụaja.”"
        ]
      },
      {
        "type": "line_break"
      },
      {
        "type": "verse",
        "number": 20,
        "content": [
          "Ugbu a, ọgbakọ ụmụ Izrel niile siri nʼihu Mosis pụọ."
        ]
      },
      {
        "type": "verse",
        "number": 21,
        "content": [
          "Onye ọbụla chọrọnụ na onye nke mmụọ ya kwaliri laghachiri azụ bịa wetara Onyenwe anyị onyinye nʼihi ọrụ nke ụlọ nzute ahụ na nʼihi ije ozi dị nʼime ya na nʼihi uwe nsọ ndị ahụ."
        ]
      },
      {
        "type": "verse",
        "number": 22,
        "content": [
          "Ndị niile ọ metụrụ nʼobi, ma ndị nwoke ma ndị nwanyị bịara weta onyinye ha. Ha wetaara Onyenwe anyị onyinye ihe ịchọ mma nke ọlaedo dị iche iche: ihe ịkpọchi uwe, ọlantị, ọlaaka na ihe ndị ọzọ e ji achọ mma dị iche iche, nke e ji ọlaedo kpụọ. Ha chere ha nʼihu Onyenwe anyị dịka aja mfufe."
        ]
      },
      {
        "type": "verse",
        "number": 23,
        "content": [
          "Ụfọdụ mmadụ wetara akwa na-acha anụnụ anụnụ na ngwakọta anụnụ na uhie na nke uhie uhie maọbụ ezi akwa ọcha maọbụ akpụkpọ ajị ewu, akpụkpọ ebule e sijiri ọbara ọbara na akpụkpọ ehi mmiri."
        ]
      },
      {
        "type": "verse",
        "number": 24,
        "content": [
          "Ndị ọzọ wetara ọlaọcha na bronz, dịka onyinye ha nyere Onyenwe anyị, ụfọdụ wetara osisi akashia nke a ga-eji wuo ụlọ ikwu ahụ."
        ]
      },
      {
        "type": "verse",
        "number": 25,
        "content": [
          "Ụmụ nwanyị ndị bụ ọka nʼịdụ akwa na ikwe akwa tụrụ eri na-acha anụnụ anụnụ, na ngwakọta anụnụ na uhie, nke na-acha uhie uhie na nke ezi akwa ọcha, webata ha dịka onyinye."
        ]
      },
      {
        "type": "verse",
        "number": 26,
        "content": [
          "Ụfọdụ ụmụ nwanyị kwa ji onyinye ǹka pụrụ iche ha nwere kpaa ajị ewu dịka akwa pụrụ iche."
        ]
      },
      {
        "type": "verse",
        "number": 27,
        "content": [
          "Ndị ndu niile wetakwara nkume ọniks na nkume ndị ọzọ nke ịhịọnye nʼihe a ga-eji dụọ efọọd na ihe mgbochi obi ahụ."
        ]
      },
      {
        "type": "verse",
        "number": 28,
        "content": [
          "Ha wetakwara ụda dị iche iche, mmanụ oliv nke a ga-etinye nʼiheọkụ, nke a ga-eji mee mmanụ otite dị nsọ, mekwa ihe nsure ọkụ na-esi isi ụtọ."
        ]
      },
      {
        "type": "verse",
        "number": 29,
        "content": [
          "Nʼụzọ dị otu a ka ụmụ Izrel niile, ma nwoke ma nwanyị, ndị chọrọ inyeaka nʼọrụ ahụ Onyenwe anyị nyere Mosis nʼiwu si weta onyinye ha. Onye ọbụla nʼime ha nyere Onyenwe anyị onyinye afọ ofufu."
        ]
      },
      {
        "type": "heading",
        "content": [
          "Bezalel na Oholiab"
        ]
      },
      {
        "type": "verse",
        "number": 30,
        "content": [
          "Mgbe ahụ, Mosis gwara ndị Izrel, sị, “Lee, Onyenwe anyị ahọpụtala Bezalel, nwa Uri, nwa Hua, onye si nʼebo Juda."
        ]
      },
      {
        "type": "verse",
        "number": 31,
        "content": [
          "O mejupụtala na Mmụọ nke Chineke, nʼamamihe, nghọta na ihe ọmụma na ike ije ozi ọrụ ǹka dị iche iche."
        ]
      },
      {
        "type": "verse",
        "number": 32,
        "content": [
          "Ichepụta ihe ǹka dị iche iche, nke metụtara ọlaọcha na ọlaedo na bronz,"
        ]
      },
      {
        "type": "verse",
        "number": 33,
        "content": [
          "ịwa nkume na ido nkume, ịkwa ǹka osisi nakwa ọrụ ǹka niile dị iche iche."
        ]
      },
      {
        "type": "verse",
        "number": 34,
        "content": [
          "Ma o tinyela nʼime ya na Oholiab, nwa Ahisamak, onye si nʼebo Dan, amara ikuziri ndị ọzọ ihe."
        ]
      },
      {
        "type": "verse",
        "number": 35,
        "content": [
          "O mejupụtala ha nʼike ije ozi ọrụ ǹka dị iche iche, dịka igbunye akara, ise ihe osise, ịkpanye ihe ịchọ mma nʼakwa dị iche iche, ya bụ iji ogho na-acha anụnụ anụnụ, ngwakọta anụnụ na uhie, uhie uhie nakwa nʼezi akwa ọcha na nke ndị ọkpa akwa. Ha niile bụkwa ndị ǹka na ndị nchepụta ihe ịchọ mma doro anya.”"
        ]
      }
    ],
    "footnotes": []
  },
  "thisChapterLink": "/api/ibo_bib/EXO/35.json",
  "thisChapterAudioLinks": {},
  "nextChapterApiLink": "/api/ibo_bib/EXO/36.json",
  "nextChapterAudioLinks": {},
  "previousChapterApiLink": "/api/ibo_bib/EXO/34.json",
  "previousChapterAudioLinks": {},
  "numberOfVerses": 35
}