{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "EXO",
    "translationId": "ibo_bib",
    "name": "Ọpụpụ",
    "commonName": "Ọpụpụ",
    "title": "Ọpụpụ",
    "order": 2,
    "numberOfChapters": 40,
    "sha256": "774d546ab55fe8a892b28e8acd9db4ac825cb56f7c17b3a54855a28aa16a7122",
    "firstChapterApiLink": "/api/ibo_bib/EXO/1.json",
    "lastChapterApiLink": "/api/ibo_bib/EXO/40.json",
    "totalNumberOfVerses": 1213
  },
  "chapter": {
    "number": 23,
    "content": [
      {
        "type": "heading",
        "content": [
          "Ikpe ziri ezi na inwe obi ebere"
        ]
      },
      {
        "type": "verse",
        "number": 1,
        "content": [
          "“Ị gaghị agbasa akụkọ ụgha ọbụla. Esokwala mmadụ ọjọọ nwekọọ ihe ọbụla site nʼịgba ama ị maara na ọ bụghị eziokwu."
        ]
      },
      {
        "type": "verse",
        "number": 2,
        "content": [
          "“Ị gaghị eso igwe mmadụ mee ihe ọjọọ. Mgbe ị na-agba akaebe nʼụlọikpe, ị gaghị esonye igwe mmadụ ndị na-atụgharị ikpe ziri ezi."
        ]
      },
      {
        "type": "verse",
        "number": 3,
        "content": [
          "Nʼebe nwa ogbenye nọ, ị gaghị ekpelara ya nʼoge ikpe nʼihi na ọ bụ nwa ogbenye."
        ]
      },
      {
        "type": "verse",
        "number": 4,
        "content": [
          "“Ọ bụrụ na ị hụ ehi, maọbụ ịnyịnya ibu nke kpafuru akpafu, ọ bụrụkwa na ọ bụ nke onye iro gị, duru ya dulatara onye iro gị ahụ."
        ]
      },
      {
        "type": "verse",
        "number": 5,
        "content": [
          "Ọ bụrụ na ị hụ onye kpọrọ gị asị ka ọ na-agbalị iwelite ịnyịnya ibu ya nke dara nʼihi ibu dị arọ o bu, elefula ya anya, kama gaa nyere ya aka bulite ịnyịnya ahụ."
        ]
      },
      {
        "type": "verse",
        "number": 6,
        "content": [
          "“Ewezugala ikpe ziri ezi nʼebe ndị ogbenye nọ, nʼihi ọnọdụ ogbenye ha."
        ]
      },
      {
        "type": "verse",
        "number": 7,
        "content": [
          "Ebola mmadụ ibe gị ebubo ụgha. Esonyekwala gbuo onye aka ya dị ọcha, maọbụ onye na-eme ihe ziri ezi. Nʼihi na mụ onwe m agaghị ahapụ onye na-emebi iwu na-ataghị ya ahụhụ kwesiri ya."
        ]
      },
      {
        "type": "verse",
        "number": 8,
        "content": [
          "“Erikwala ngarị, nʼihi na iri ngarị na-eme ka ndị na-ahụ ụzọ kpuo ìsì, meekwa ka okwu onye aka ya dị ọcha gbagọọ agbagọ."
        ]
      },
      {
        "type": "verse",
        "number": 9,
        "content": [
          "“Abụkwala onye na-emegbu ndị ọbịa, nʼihi na ị maara ihe banyere ọnọdụ ndị ọbịa nke ọma. Gị onwe gị bụrịị ọbịa nʼIjipt."
        ]
      },
      {
        "type": "heading",
        "content": [
          "Iwu maka Ụbọchị nke asaa na afọ nke asaa"
        ]
      },
      {
        "type": "verse",
        "number": 10,
        "content": [
          "“Afọ isi ka ị ga-agha mkpụrụ nʼala ubi gị, ghọọkwa ihe omume ya."
        ]
      },
      {
        "type": "verse",
        "number": 11,
        "content": [
          "Ma nʼafọ nke asaa, arụla ọrụ ọbụla nʼala ahụ ọzọ, hapụ ka ala ahụ zuru ike. Mgbe ahụ ndị ogbenye nʼetiti unu ga-aga nʼebe ahụ weta ihe oriri. Mkpụrụ ndị ọzọ fọdụrụ ga-adịrị ụmụ anụ ọhịa dị iche iche. Iwu ndị a ga-adịrị ubi vaịnị na ubi oliv unu niile."
        ]
      },
      {
        "type": "verse",
        "number": 12,
        "content": [
          "“Ị ga-arụ ọrụ gị niile nʼime ụbọchị isii. Ị ga-ezukwa ike nʼụbọchị nke asaa. Izuike a ga-adịkwara ehi gị na ịnyịnya ibu gị, na ndị ohu gị nọ nʼezinaụlọ gị na ndị ọbịa niile bi nʼetiti unu."
        ]
      },
      {
        "type": "verse",
        "number": 13,
        "content": [
          "“Kpachapụnụ anya hụ na unu mezuru ihe niile ndị a m gwara unu. Unu akpọkwala chi ndị ọzọ aha. Unu ekwupụtakwala ihe banyere ha nʼọnụ unu."
        ]
      },
      {
        "type": "heading",
        "content": [
          "Mmemme atọ a na-eme kwa afọ"
        ]
      },
      {
        "type": "verse",
        "number": 14,
        "content": [
          "“Ugboro atọ nʼafọ ka unu ga-emere m mmemme a."
        ]
      },
      {
        "type": "verse",
        "number": 15,
        "content": [
          "“Meenụ Mmemme Achịcha na-ekoghị eko, ụbọchị asaa ka unu ga-eri achịcha nke e jighị ihe na-eko achịcha mee. Unu ga-eri ya na mgbe a kara aka, nʼọnwa Abib. Nʼihi na ọ bụ nʼọnwa ahụ ka unu si nʼala Ijipt pụta. “Ọ dịghị onye ọbụla ga-agba aka efu bịa nʼihu m."
        ]
      },
      {
        "type": "verse",
        "number": 16,
        "content": [
          "“Mee Mmemme Owuwe Ihe ubi,",
          {
            "noteId": 580
          },
          "bụ nke ị ga-eji mkpụrụ mbụ nke ihe niile ị kụrụ nʼubi unu. “Meekwanụ Mmemme Nchịkọta Ihe, nʼọgwụgwụ afọ ọbụla.",
          {
            "noteId": 581
          },
          "Mgbe unu si nʼubi na-achịbata mkpụrụ ubi unu niile."
        ]
      },
      {
        "type": "verse",
        "number": 17,
        "content": [
          "“Ugbo atọ nʼafọ ka ndị ikom niile ga-abịa chee onwe ha nʼihu Onye kachasị ihe niile elu, bụ Onyenwe anyị."
        ]
      },
      {
        "type": "verse",
        "number": 18,
        "content": [
          "“Unu etinyekwala ihe ọbụla nke nwere ihe na-eko achịcha nʼime ya, mgbe unu na-achụ ọbara nke aja nʼihu m. “Maọbụ hapụ abụba nke aja mmemme m ka ọ dịgide ruo ụtụtụ.",
          {
            "noteId": 582
          }
        ]
      },
      {
        "type": "verse",
        "number": 19,
        "content": [
          "“Wetanụ mkpụrụ mbụ niile nke ala ubi unu, bụ ndị kachasị mma, nʼụlọ Onyenwe anyị bụ Chineke unu. “Unu esikwala nwa ewu nʼime mmiri ara nne ya.",
          {
            "noteId": 583
          }
        ]
      },
      {
        "type": "heading",
        "content": [
          "Nkwa onye ga-edu ha"
        ]
      },
      {
        "type": "verse",
        "number": 20,
        "content": [
          "“Lee, ana m eziga mmụọ ozi nʼihu unu, ichebe unu nʼije unu nakwa ịkpọbatakwa unu nʼebe ahụ M doziri nye unu."
        ]
      },
      {
        "type": "verse",
        "number": 21,
        "content": [
          "Geenụ ya ntị, nụrụkwa olu ya. Unu enupukwarala ya isi, nʼihi na ọ gaghị agbaghara njehie unu niile, nʼihi na Aha m dị nʼime ya."
        ]
      },
      {
        "type": "verse",
        "number": 22,
        "content": [
          "Ọ bụrụ na unu elezie anya nke ọma, gee ya ntị, mee ihe niile m nyere unu nʼiwu, mgbe ahụ, mụ onwe m ga-abụkwara ndị iro unu onye iro, megidekwa ndị na-emegide unu."
        ]
      },
      {
        "type": "verse",
        "number": 23,
        "content": [
          "Mmụọ ozi m ga-ejekwa nʼihu unu, ịkpọbatakwa unu nʼala ndị Amọrait, na ndị Het, na ndị Periz, na ndị Kenan, na ndị Hiv, na ndị Jebus. Aga m ehichapụ obodo ndị a niile."
        ]
      },
      {
        "type": "verse",
        "number": 24,
        "content": [
          "Unu agaghị akpọ isiala nye chi ha niile. Unu efekwala ha, maọbụ gbasoro omenaala ha. Kama, kwatuonụ ha. Tipịasịakwanụ ebe nkume nsọ",
          {
            "noteId": 584
          },
          "niile nke chi ha."
        ]
      },
      {
        "type": "verse",
        "number": 25,
        "content": [
          "Ma unu ga-efe Onyenwe anyị bụ Chineke unu. Mgbe ahụ, ngọzị ya ga-adịkwasị nri unu na mmiri ọṅụṅụ unu. Aga m ewezugakwa ọrịa nʼetiti unu."
        ]
      },
      {
        "type": "verse",
        "number": 26,
        "content": [
          "Nwanyị aga na nwanyị ime ya na-apụ agaghị adị nʼala unu. Aga m emekwa ka unu nwee ogologo ndụ."
        ]
      },
      {
        "type": "verse",
        "number": 27,
        "content": [
          "“Aga m ezipu oke ụjọ m ka ọ nọrọ unu nʼihu tinye ọgbaaghara nʼime mba niile unu ga-ezute. Aga m eme ka ndị iro unu tụgharịa gbaa ọsọ."
        ]
      },
      {
        "type": "verse",
        "number": 28,
        "content": [
          "Ọzọkwa, aga m eziga ebu ka ọ chụpụ ndị Hiv na ndị Kenan na ndị Het site nʼụzọ unu."
        ]
      },
      {
        "type": "verse",
        "number": 29,
        "content": [
          "Ma agaghị m achụpụ ha nʼotu afọ, nʼihi na nke a ga-eme ka ala ahụ niile tọgbọrọ nʼefu, ụmụ anụ ọhịa a baa ụba karịa unu."
        ]
      },
      {
        "type": "verse",
        "number": 30,
        "content": [
          "Ma aga m achụpụ ha nwantịntị nwantịntị, tutu ruo oge unu ga-adị ọtụtụ, mgbe ọnụọgụgụ unu ga-akarị nke ha ukwuu, mgbe unu ga-ejupụta ala ahụ niile."
        ]
      },
      {
        "type": "verse",
        "number": 31,
        "content": [
          "“Aga m etinye oke ala unu site nʼOsimiri Uhie ruo nʼosimiri Mediterenịa, sitekwa nʼọzara ruo nʼosimiri Yufretis. Aga m enyefe ndị niile bi nʼala ahụ nʼaka unu. Unu ga-achụpụkwa ha."
        ]
      },
      {
        "type": "verse",
        "number": 32,
        "content": [
          "Unu na ha agbala ndụ ọbụla. Unu na chi ha enwekwala mmekọ ọbụla."
        ]
      },
      {
        "type": "verse",
        "number": 33,
        "content": [
          "Unu ekwela ka ha biri nʼala unu, ma ọ bụghị ya, ha ga-eme ka unu mehie megide m, nʼihi nʼife chi ha dị iche iche aghaghị ịbụrụ unu ihe ịma nʼọnya.”"
        ]
      }
    ],
    "footnotes": [
      {
        "noteId": 580,
        "caller": "+",
        "text": "Aha ọzọ a na-akpọ mmemme owuwe ihe ubi bụ mmemme Izu, gụọ ya nʼakwụkwọ Ọpụ 34:22, nʼihi na ọ bụ izu asaa, mgbe Mmemme Ngabiga gafesịrị ka a na-eme ya. Ọ bụkwa nʼọgwụgwụ owuwe ihe ubi.",
        "reference": {
          "chapter": 23,
          "verse": 16
        }
      },
      {
        "noteId": 581,
        "caller": "+",
        "text": "Mmemme nchịkọta mkpụrụ bụ ihe na-egosi na e wechaala ihe ubi. Dit 16:13",
        "reference": {
          "chapter": 23,
          "verse": 16
        }
      },
      {
        "noteId": 582,
        "caller": "+",
        "text": "Ya bụ chi ọbụbọ",
        "reference": {
          "chapter": 23,
          "verse": 18
        }
      },
      {
        "noteId": 583,
        "caller": "+",
        "text": "Otu nʼime omenaala dị nʼusoro ofufe ndị Kenan bụ isi nwa ewu nʼime mmiri ara nne ya. Dit 14:21",
        "reference": {
          "chapter": 23,
          "verse": 19
        }
      },
      {
        "noteId": 584,
        "caller": "+",
        "text": "Ebe a manyere ogidi, ka e ji amata ebe bụ ebe ịchụ aja ha.",
        "reference": {
          "chapter": 23,
          "verse": 24
        }
      }
    ]
  },
  "thisChapterLink": "/api/ibo_bib/EXO/23.json",
  "thisChapterAudioLinks": {},
  "nextChapterApiLink": "/api/ibo_bib/EXO/24.json",
  "nextChapterAudioLinks": {},
  "previousChapterApiLink": "/api/ibo_bib/EXO/22.json",
  "previousChapterAudioLinks": {},
  "numberOfVerses": 33
}