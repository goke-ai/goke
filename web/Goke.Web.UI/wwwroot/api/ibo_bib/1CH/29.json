{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "1CH",
    "translationId": "ibo_bib",
    "name": "1 Ihe E Mere",
    "commonName": "1 Ihe E Mere",
    "title": "1 Ihe e mere",
    "order": 13,
    "numberOfChapters": 29,
    "sha256": "6f785bd6ba0698a2222fc70c06769c18b5f67b2229bf615cd8d7c99368b4c3ac",
    "firstChapterApiLink": "/api/ibo_bib/1CH/1.json",
    "lastChapterApiLink": "/api/ibo_bib/1CH/29.json",
    "totalNumberOfVerses": 942
  },
  "chapter": {
    "number": 29,
    "content": [
      {
        "type": "heading",
        "content": [
          "Onyinye dị iche iche e nyere"
        ]
      },
      {
        "type": "verse",
        "number": 1,
        "content": [
          "Mgbe ahụ, Devid gwara ọgbakọ Izrel niile okwu sị ha, “Nwa m Solomọn, onye Chineke họpụtara ịbụ eze nʼọnọdụ m, bụ nwantakịrị na-amachabeghị ihe. Ma ọrụ o nwere ịrụ dị ukwuu, nʼihi na ụlọ ukwu a abụghị mmadụ ka ọ dịrị, kama ọ bụ nye Onyenwe anyị Chineke."
        ]
      },
      {
        "type": "verse",
        "number": 2,
        "content": [
          "Ma nʼike m niile, agbalịala m wetachaa ihe niile a ga-eji wuo ụlọnsọ ukwu Chineke m ebe ha dị ukwuu: ọlaedo a ga-eji kpụọ ihe ọlaedo niile, ọlaọcha a ga-eji kpụọ ihe ọlaọcha niile, bronz a ga-eji kpụọ ihe bronz niile, igwe a ga-eji kpụọ ihe igwe niile, na osisi a ga-eji rụọ ihe osisi niile, nkume dị oke ọnụahịa ọniks, a ga-ahịọnye ahịọnye, na nkume dị oke ọnụahịa tọkwọisi, na nkume ndị ọzọ ụcha ha dị iche iche, na nkume ndị ọzọ mara mma, tinyere mabụl."
        ]
      },
      {
        "type": "verse",
        "number": 3,
        "content": [
          "Ugbu a, nʼihi mmasị m nʼebe ụlọnsọ Chineke m dị, ana m enye akụ nke aka m niile, ya bụ ọlaedo na ọlaọcha m, iji ya nye aka, maka iwu ụlọnsọ ukwu Chineke m. Ihe ndị a ka m na-enye, tụkwasịkwa nʼelu ihe ndị ọzọ niile bụ nke m nyerela, nʼihi ụlọnsọ ukwu a:"
        ]
      },
      {
        "type": "verse",
        "number": 4,
        "content": [
          "bụ puku talenti ọlaedo atọ (ọlaedo e si Ọfịa bubata), na puku talenti ọlaọcha asaa nke a nụchara anụcha, nke a ga-eji machite ahụ ụlọ niile nke ụlọ ndị ahụ."
        ]
      },
      {
        "type": "verse",
        "number": 5,
        "content": [
          "Maka ọrụ niile a ga-eji ọlaedo rụọ, na nke a ga-eji ọlaọcha rụọ, na ọrụ niile ndị ǹka ga-arụ. Ugbu a, onye jikeere iwere onwe ya nyechasịa Onyenwe anyị nʼaka taa?”"
        ]
      },
      {
        "type": "verse",
        "number": 6,
        "content": [
          "Mgbe ahụ, ndịisi ezinaụlọ, na ndịisi ozi nke ebo Izrel niile, na ndịisi agha na-achị ọtụtụ puku ndị agha, na ndịisi agha na-achị ọtụtụ narị ndị agha, na ndịisi ozi na-elekọta ọrụ eze, jiri obi ha niile nye onyinye."
        ]
      },
      {
        "type": "verse",
        "number": 7,
        "content": [
          "Ha nyere maka ọrụ ụlọnsọ ukwu Chineke. Ha nyere puku talenti ọlaedo ise, na puku darik ọlaedo iri, nyekwa puku talenti ọlaọcha iri, na puku talenti bronz iri na asatọ, na narị puku talenti igwe."
        ]
      },
      {
        "type": "verse",
        "number": 8,
        "content": [
          "Ndị niile nwere nkume dị oke ọnụahịa dị iche iche webatara ya tinye ha nʼụlọakụ dị nʼụlọ nso ukwu Onyenwe anyị, nke Jehiel onye Geshọn na-elekọta."
        ]
      },
      {
        "type": "verse",
        "number": 9,
        "content": [
          "Ndị Izrel niile ṅụrịrị ọṅụ nʼihi otu ndịisi ha jiri wepụta obi nye onyinye, nʼihi na ha ji ọṅụ na obi ha niile nye Onyenwe anyị onyinye. Eze Devid nʼonwe ya ṅụrịkwara ọṅụ nke ukwuu."
        ]
      },
      {
        "type": "heading",
        "content": [
          "Ekpere Devid"
        ]
      },
      {
        "type": "verse",
        "number": 10,
        "content": [
          "Nʼihu ọha Izrel niile, Devid kelere Onyenwe anyị ekele sị,",
          {
            "text": "“Otuto dịrị gị Onyenwe anyị",
            "poem": 1
          },
          {
            "text": "Chineke nna anyị Izrel",
            "poem": 2
          },
          {
            "text": "site nʼebighị ebi ruo ebighị ebi.",
            "poem": 2
          }
        ]
      },
      {
        "type": "verse",
        "number": 11,
        "content": [
          {
            "text": "Gị onwe gị, Onyenwe anyị nwe ịdị ukwu, na ike,",
            "poem": 1
          },
          {
            "text": "na ịma mma, na ugwu eze, na ebube,",
            "poem": 2
          },
          {
            "text": "nʼihi na ihe niile nʼeluigwe na nʼụwa bụ nke gị.",
            "poem": 2
          },
          {
            "text": "Gị onwe gị, Onyenwe anyị nwe alaeze.",
            "poem": 1
          },
          {
            "text": "Gị kwa ka e buliri elu dịka onye na-achị isi nʼelu ihe niile.",
            "poem": 2
          }
        ]
      },
      {
        "type": "verse",
        "number": 12,
        "content": [
          {
            "text": "Akụnụba na nsọpụrụ na-esite nʼebe ị nọ abịa.",
            "poem": 1
          },
          {
            "text": "Gị onwe gị na-achịkwa ihe niile.",
            "poem": 2
          },
          {
            "text": "Ọ bụkwa nʼaka gị ka ume na ike dị",
            "poem": 1
          },
          {
            "text": "ibuli ihe niile elu, na inye ihe niile ike.",
            "poem": 2
          }
        ]
      },
      {
        "type": "verse",
        "number": 13,
        "content": [
          {
            "text": "Ugbu a, Chineke anyị, anyị na-enye gị ekele",
            "poem": 1
          },
          {
            "text": "na-etokwa aha gị dị ebube.",
            "poem": 2
          }
        ]
      },
      {
        "type": "verse",
        "number": 14,
        "content": [
          "“Ma onye ka m bụ, ole ndị kwa ka ụmụ Izrel bụ, na i kweere ka anyị gbasapụ aka anyị nye gị onyinye. Ihe niile anyị nwere sitere nʼaka gị bịa, ha kwa ka anyị na-enyeghachi gị."
        ]
      },
      {
        "type": "verse",
        "number": 15,
        "content": [
          "Anyị bụ ndị ọbịa na ndị mbịarambịa nʼihu gị, dịka nna nna anyị ha. Ụbọchị ndụ anyị nʼụwa dị ka onyinyo, nke olileanya na-adịghị nʼime ya."
        ]
      },
      {
        "type": "verse",
        "number": 16,
        "content": [
          "O, Onyenwe anyị Chineke anyị, ihe niile ndị a anyị bukọrọ maka iji rụọra gị ụlọnsọ si nʼaka gị bịa. Ha niile bụkwa nke gị."
        ]
      },
      {
        "type": "verse",
        "number": 17,
        "content": [
          "Amaara m, Chineke m, na ị na-anwale obi, na i na-enwekwa mmasị nʼihe ziri ezi. Ihe ndị niile ka m onwe m nyere site nʼafọ ofufu nakwa obi ziri ezi. Ma ugbu a, ahụla m ọṅụ ndị gị, bụ ndị nọ nʼebe a, ji were afọ ofufu nye gị onyinye ha."
        ]
      },
      {
        "type": "verse",
        "number": 18,
        "content": [
          "Ya mere, gị Onyenwe anyị, Chineke nna anyị Ebraham na Aịzik, na Izrel, biko, mee ka ụdị ọchịchọ a dịgide nʼime obi ndị gị ruo ebighị ebi, meekwa ka ha jiri obi ha niile gbasoo gị mgbe niile."
        ]
      },
      {
        "type": "verse",
        "number": 19,
        "content": [
          "Nye nwa m Solomọn obi zuruoke nke ọ ga-eji debe iwu gị niile, ọchịchọ gị niile na ụkpụrụ gị niile, ya na mmụọ imezu ihe niile metụtara owuwu ụlọnsọ ukwu a nke m kwadooro ihe niile ndị a.”"
        ]
      },
      {
        "type": "verse",
        "number": 20,
        "content": [
          "Mgbe ahụ, Devid gwara ndị Izrel okwu sị, “Toonu Onyenwe anyị Chineke unu!” Ha niile toro Onyenwe anyị Chineke nna ha, kpọọ isiala nye Onyenwe anyị na eze."
        ]
      },
      {
        "type": "heading",
        "content": [
          "Nnabata Solomọn dịka eze"
        ]
      },
      {
        "type": "verse",
        "number": 21,
        "content": [
          "Nʼechi ya, ha wetara otu puku oke ehi, na otu puku ebule, na otu puku ụmụ ebule jiri ha chụọrọ Onyenwe anyị aja nsure ọkụ. Tinyere aja ihe ọṅụṅụ na ọtụtụ aja ndị ọzọ nʼebe ọ bara ụba nʼihi ụmụ Izrel niile."
        ]
      },
      {
        "type": "verse",
        "number": 22,
        "content": [
          "Emesịa, ha jiri ọṅụ rie oriri, ṅụkwaa ihe ọṅụṅụ nʼihu Onyenwe anyị. Ha nọkwa nʼebe ahụ nabata Solomọn, nwa Devid dịka eze nke ugboro abụọ, teekwa ya mmanụ nʼihu Onyenwe anyị ka ọ bụrụ onye ọchịchị. Ha mekwara Zadọk onye nchụaja."
        ]
      },
      {
        "type": "verse",
        "number": 23,
        "content": [
          "Ya mere, Solomọn nọkwasịrị nʼocheeze Onyenwe anyị dịka eze, nʼọnọdụ nna ya Devid. Ọ bara ụba nke ukwuu. Ndị Izrel rubekwaara ya isi."
        ]
      },
      {
        "type": "verse",
        "number": 24,
        "content": [
          "Ndịisi ọchịchị niile, na ndịisi Izrel niile, na ụmụ ndị ikom eze Devid niile kwupụtara nrube isi ha nye Solomọn, eze ọhụrụ."
        ]
      },
      {
        "type": "verse",
        "number": 25,
        "content": [
          "Onyenwe anyị mere ka Solomọn dị ukwuu hie nne nʼanya ndị Izrel niile. Ọ yikwasịrị ya ebube nke alaeze nʼụdị ọ dịbeghị eze ọbụla buru ya ụzọ chịa nʼIzrel nweturula."
        ]
      },
      {
        "type": "heading",
        "content": [
          "Ọnwụ Devid"
        ]
      },
      {
        "type": "verse",
        "number": 26,
        "content": [
          "Devid nwa Jesi bụ eze ndị Izrel niile."
        ]
      },
      {
        "type": "verse",
        "number": 27,
        "content": [
          "Ọ chịrị Izrel iri afọ anọ. Ọ chịrị afọ asaa na Hebrọn, chịakwa iri afọ atọ na atọ na Jerusalem."
        ]
      },
      {
        "type": "verse",
        "number": 28,
        "content": [
          "Ọ nwụrụ mgbe ọ ghọrọ ezigbo agadi. Ọ bụkwa onye biri ogologo ndụ, onye nwekwara akụnụba na nsọpụrụ. Solomọn nwa ya nwoke nọchiri ya dịka eze."
        ]
      },
      {
        "type": "verse",
        "number": 29,
        "content": [
          "Ihe niile gbasara ọchịchị eze Devid, site na mmalite rụọ nʼọgwụgwụ, ka e dere nʼakwụkwọ akụkọ Samuel, onye ọhụ ụzọ, na nʼakwụkwọ Netan, onye amụma, na nʼakwụkwọ Gad onye ọhụ ụzọ."
        ]
      },
      {
        "type": "verse",
        "number": 30,
        "content": [
          "Akụkọ ndị a gosiri ihe gbasara ọchịchị eze ya, na ịdị ike ya, na ihe niile mere ya, na ihe mere ndị Izrel, na ndị eze ndị mba ọzọ bi ha gburugburu."
        ]
      }
    ],
    "footnotes": []
  },
  "thisChapterLink": "/api/ibo_bib/1CH/29.json",
  "thisChapterAudioLinks": {},
  "nextChapterApiLink": "/api/ibo_bib/2CH/1.json",
  "nextChapterAudioLinks": {},
  "previousChapterApiLink": "/api/ibo_bib/1CH/28.json",
  "previousChapterAudioLinks": {},
  "numberOfVerses": 30
}