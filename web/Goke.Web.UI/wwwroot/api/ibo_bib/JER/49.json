{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "JER",
    "translationId": "ibo_bib",
    "name": "Jeremaya",
    "commonName": "Jeremaya",
    "title": "Jeremaya",
    "order": 24,
    "numberOfChapters": 52,
    "sha256": "0397ef00fd34ebc90598a8a0de165577419add601acce23253bd544ab8ec71e9",
    "firstChapterApiLink": "/api/ibo_bib/JER/1.json",
    "lastChapterApiLink": "/api/ibo_bib/JER/52.json",
    "totalNumberOfVerses": 1364
  },
  "chapter": {
    "number": 49,
    "content": [
      {
        "type": "heading",
        "content": [
          "Ozi e ziri banyere Amọn"
        ]
      },
      {
        "type": "verse",
        "number": 1,
        "content": [
          "Nke a dịrị ndị Amọn:",
          {
            "lineBreak": true
          },
          "Ihe ndị a ka Onyenwe anyị kwuru,",
          {
            "text": "“Ọ bụ na Izrel enweghị ụmụ ndị ikom?",
            "poem": 1
          },
          {
            "text": "Izrel o nweghị onye nnweta ihe o nwere?",
            "poem": 2
          },
          {
            "text": "Gịnị mere Molek ji nweta obodo Gad?",
            "poem": 1
          },
          {
            "text": "Gịnị mere ndị ya ji bichie obodo ya niile?",
            "poem": 2
          }
        ]
      },
      {
        "type": "verse",
        "number": 2,
        "content": [
          {
            "text": "Ma ụbọchị ahụ na-abịa,” ka Onyenwe anyị kwupụtara,",
            "poem": 1
          },
          {
            "text": "“mgbe m ga-eme ka a nụ ụda iti mkpu agha,",
            "poem": 1
          },
          {
            "text": "nke a ga-eti megide Raba, obodo ndị Amọn.",
            "poem": 2
          },
          {
            "text": "A ga-eme ya ka ọ ghọọ mkputamkpu ebe.",
            "poem": 1
          },
          {
            "text": "A ga-esurekwa ya ọkụ, ya na obodo nta niile gbara ya gburugburu.",
            "poem": 2
          },
          {
            "text": "Mgbe ahụ Izrel ga-achụpụkwa",
            "poem": 1
          },
          {
            "text": "ndị ahụ niile chụpụrụ ya.”",
            "poem": 2
          },
          {
            "text": "Otu a ka Onyenwe anyị kwuru.",
            "poem": 2
          }
        ]
      },
      {
        "type": "verse",
        "number": 3,
        "content": [
          {
            "text": "“Kpọọ mkpu akwa, gị Heshbọn, nʼihi na ebibiela Ai!",
            "poem": 1
          },
          {
            "text": "Tisienụ mkpu akwa ike unu ndị bi na Raba!",
            "poem": 2
          },
          {
            "text": "Yirinụ uwe mkpe unu, tiekwanụ aka nʼobi nʼihi iru ụjụ;",
            "poem": 1
          },
          {
            "text": "gbagharịanụ nʼogige mgbidi obodo unu,",
            "poem": 2
          },
          {
            "text": "nʼihi na a ga-adọta Molek nʼagha,",
            "poem": 1
          },
          {
            "text": "buru ya na ndị nchụaja ya na ndịisi ọchịchị ya gaa mba ọzọ.",
            "poem": 2
          }
        ]
      },
      {
        "type": "verse",
        "number": 4,
        "content": [
          {
            "text": "Gịnị mere unu ji anya isi nʼihi ndagwurugwu",
            "poem": 1
          },
          {
            "text": "nke na-amị mkpụrụ hiri nne,",
            "poem": 2
          },
          {
            "text": "gị ada nwanyị na-ekwesighị ntụkwasị obi,",
            "poem": 1
          },
          {
            "text": "onye ntụkwasị obi ya dị nʼakụnụba ya,",
            "poem": 2
          },
          {
            "text": "gị onye na-asị, ‘Onye ga-ebuso m agha?’",
            "poem": 2
          }
        ]
      },
      {
        "type": "verse",
        "number": 5,
        "content": [
          {
            "text": "Aga m esite nʼaka ndị niile gbara gị gburugburu",
            "poem": 1
          },
          {
            "text": "mee ka oke egwu bịakwasị gị,”",
            "poem": 2
          },
          {
            "text": "otu a ka Onye kachasị ihe niile elu, bụ Onyenwe anyị, Onye pụrụ ime ihe niile kwupụtara ya,",
            "poem": 2
          },
          {
            "text": "“A ga-achụpụ onye ọbụla nʼime unu.",
            "poem": 1
          },
          {
            "text": "Ọ dịkwaghị onye ga-achịkọta ndị ahụ niile gbapụrụ agbapụ.",
            "poem": 2
          }
        ]
      },
      {
        "type": "line_break"
      },
      {
        "type": "verse",
        "number": 6,
        "content": [
          {
            "text": "“Ma mgbe e mesịrị, aga m emekwa ka ndị Amọn laghachikwa nʼala ha.”",
            "poem": 1
          },
          {
            "text": "Otu a ka Onyenwe anyị kwubiri.",
            "poem": 2
          }
        ]
      },
      {
        "type": "heading",
        "content": [
          "Ozi e ziri banyere Edọm"
        ]
      },
      {
        "type": "verse",
        "number": 7,
        "content": [
          "Nke dịrị Edọm:",
          {
            "lineBreak": true
          },
          "Ihe ndị a ka Onyenwe anyị, Onye pụrụ ime ihe niile kwuru,",
          {
            "text": "“Ọ pụtara na onye amamihe adịghịkwa na Teman?",
            "poem": 1
          },
          {
            "text": "Okwu ndụmọdụ ọ gwụla nʼọnụ ndị nwere nghọta?",
            "poem": 2
          },
          {
            "text": "Amamihe ha o reela ure?",
            "poem": 2
          }
        ]
      },
      {
        "type": "verse",
        "number": 8,
        "content": [
          {
            "text": "Chigharịanụ gbalaga, unu ndị bi na Dedan.",
            "poem": 1
          },
          {
            "text": "Gaa zoonụ onwe unu nʼọgba nkume miri emi,",
            "poem": 2
          },
          {
            "text": "nʼihi na aga m eme ka ihe ọjọọ bịakwasị Ịsọ,",
            "poem": 1
          },
          {
            "text": "nʼoge ahụ m ga-ata ya ahụhụ.",
            "poem": 2
          }
        ]
      },
      {
        "type": "verse",
        "number": 9,
        "content": [
          {
            "text": "Ọ bụrụ na ndị na-aghọrọ mkpụrụ vaịnị abịakwute gị,",
            "poem": 1
          },
          {
            "text": "ọ bụ na ha agaghị ahapụrụ gị mkpụrụ ole na ole?",
            "poem": 2
          },
          {
            "text": "Ọ bụrụkwa na ndị ohi abịa nʼabalị,",
            "poem": 1
          },
          {
            "text": "ọ bụghị naanị ihe ha chọrọ ka ha ga-akwakọrọ?",
            "poem": 2
          }
        ]
      },
      {
        "type": "verse",
        "number": 10,
        "content": [
          {
            "text": "Ma aga m agba Ịsọ ọtọ.",
            "poem": 1
          },
          {
            "noteId": 1052
          },
          {
            "text": "Aga m ekpughe ebe nzuzo ya niile",
            "poem": 2
          },
          {
            "text": "ka ọ ghara izobe onwe ya.",
            "poem": 2
          },
          {
            "text": "Ụmụ ya na ndị ikwu ya,",
            "poem": 1
          },
          {
            "noteId": 1053
          },
          {
            "text": "tinyere ndị ya na ha dị na mma na ndị agbataobi ya, ga-ala nʼiyi.",
            "poem": 2
          },
          {
            "text": "Ya mere, ọ dịghịkwa onye ga-asị,",
            "poem": 2
          }
        ]
      },
      {
        "type": "verse",
        "number": 11,
        "content": [
          {
            "text": "‘Hapụnụ ụmụ mgbei unu niile, nʼihi na mụ onwe m ga-edebe ha ndụ.",
            "poem": 1
          },
          {
            "text": "Ndị inyom unu niile ndị di ha nwụrụ nwere ike ịtụkwasị m obi.’ ”",
            "poem": 2
          }
        ]
      },
      {
        "type": "verse",
        "number": 12,
        "content": [
          "Ihe ndị a ka Onyenwe anyị kwuru, “Ọ bụrụ na e mere ka ndị ahụ na-ekwesighị ịṅụ ihe dị nʼiko ahụ ṅụọ ya, a ga-esi aṅaa ghara ịta gị ahụhụ? A ghaghị ịta gị ahụhụ; ị ghakwaghị ịṅụ site nʼiko ahụ.”"
        ]
      },
      {
        "type": "verse",
        "number": 13,
        "content": [
          "“Eji m onwe m ṅụọ iyi, otu a ka Onyenwe anyị kwupụtara, sị, na Bozra ga-aghọ mkpọmkpọ ebe, na ihe iju anya, na ihe ịta ụta, na ihe ịbụ ọnụ. Obodo ya niile ga-aghọkwa mkpọmkpọ ebe ruo mgbe ebighị ebi.”"
        ]
      },
      {
        "type": "verse",
        "number": 14,
        "content": [
          {
            "text": "Anụla m ozi si nʼọnụ Onyenwe anyị.",
            "poem": 1
          },
          {
            "text": "E zipụla onyeozi ka ọ ga mba niile dị iche iche zie ha ozi, sị,",
            "poem": 2
          },
          {
            "text": "“Chịkọtaanụ onwe, megide ya.",
            "poem": 1
          },
          {
            "text": "Bilikwanụ maka ibu agha!”",
            "poem": 2
          }
        ]
      },
      {
        "type": "line_break"
      },
      {
        "type": "verse",
        "number": 15,
        "content": [
          {
            "text": "Ugbu a, aga m eme ka ị dị nta nʼetiti mba dị iche iche,",
            "poem": 1
          },
          {
            "text": "ihe nlelị na-ebe mmadụ nọ.",
            "poem": 2
          }
        ]
      },
      {
        "type": "verse",
        "number": 16,
        "content": [
          {
            "text": "Ịdị egwu gị nke na-eyinye ndị mmadụ egwu,",
            "poem": 1
          },
          {
            "text": "na nganga nke obi gị eduhiela gị,",
            "poem": 2
          },
          {
            "text": "gị onye na-ebi na mgbawa niile nke nkume dị elu,",
            "poem": 1
          },
          {
            "text": "gị onye ji ebe niile dị elu nke ugwu nʼaka ya.",
            "poem": 2
          },
          {
            "text": "A sịkwarị na i wuo akwụ gị nʼebe dị elu, dịka ebe ugo ga-ewu akwụ ya,",
            "poem": 1
          },
          {
            "text": "aga m esite nʼebe ahụ kpụdata gị nʼala,",
            "poem": 2
          },
          {
            "text": "otu a ka Onyenwe anyị kwubiri ya.",
            "poem": 2
          }
        ]
      },
      {
        "type": "verse",
        "number": 17,
        "content": [
          {
            "text": "“Edọm ga-aghọ ihe iju anya.",
            "poem": 1
          },
          {
            "text": "Ndị niile na-esi nʼakụkụ ya agafe ga-anọ nʼọnọdụ iju anya,",
            "poem": 2
          },
          {
            "text": "ha ga-eledakwa ya anya nʼihi ọnya ya niile.",
            "poem": 2
          }
        ]
      },
      {
        "type": "verse",
        "number": 18,
        "content": [
          {
            "text": "Dịka a kwaturu Sọdọm na Gọmọra,",
            "poem": 1
          },
          {
            "text": "ya na obodo niile gbara ya gburugburu.",
            "poem": 2
          },
          {
            "text": "Otu a kwa, ọ dịghị onye ọbụla ga-ebi nʼebe ahụ;",
            "poem": 1
          },
          {
            "text": "nwa mmadụ ọbụla agakwaghị ebi nʼime ya,” otu a ka Onyenwe anyị kwuru.",
            "poem": 2
          }
        ]
      },
      {
        "type": "line_break"
      },
      {
        "type": "verse",
        "number": 19,
        "content": [
          {
            "text": "“Aga m esi nʼala ya chụpụ Edọm nʼotu ntabi anya,",
            "poem": 1
          },
          {
            "text": "dịka mgbe ọdụm na-esi nʼoke ọhịa Jọdan",
            "poem": 2
          },
          {
            "text": "na-arịgopụta nʼebe ịta nri nke ụmụ anụmanụ jupụtara nʼahịhịa ndụ.",
            "poem": 1
          },
          {
            "text": "Ma onye bụ onye ahụ a họpụtara, onye m ga-enyefe ọrụ a nʼaka ya?",
            "poem": 2
          },
          {
            "text": "Onye dịka m? Onye kwa pụrụ ịpụta tụọ m aka nʼihu?",
            "poem": 1
          },
          {
            "text": "Onye bụkwa onye ọzụzụ atụrụ ahụ nke pụrụ ido onwe ya megide m?”",
            "poem": 2
          }
        ]
      },
      {
        "type": "line_break"
      },
      {
        "type": "verse",
        "number": 20,
        "content": [
          {
            "text": "Nʼihi nke a, nụrụ ihe Onyenwe anyị kwadobere megide Edọm,",
            "poem": 1
          },
          {
            "text": "nụrụkwa ihe o zubere megide ndị bi na Teman.",
            "poem": 2
          },
          {
            "text": "A ga-adọkpụrụ ndị dị nta nʼetiti igwe ewu na atụrụ ahụ,",
            "poem": 1
          },
          {
            "text": "ebe ịta nri ha ga-anọ nʼọnọdụ mgbagwoju anya nʼihi nke a.",
            "poem": 2
          }
        ]
      },
      {
        "type": "verse",
        "number": 21,
        "content": [
          {
            "text": "Ụwa ga-ama jijiji mgbe ha nụrụ mkpọtụ ọdịda ha;",
            "poem": 1
          },
          {
            "text": "iti mkpu akwa ha ga-adakwa ụda ruo nʼOsimiri Uhie.",
            "poem": 2
          }
        ]
      },
      {
        "type": "verse",
        "number": 22,
        "content": [
          {
            "text": "Lee, otu ugo ga-efeli elu, fedatakwa.",
            "poem": 1
          },
          {
            "text": "Ọ ga-agbasapụ nku ya kpuchie ala Bozra niile.",
            "poem": 2
          },
          {
            "text": "Nʼụbọchị ahụ, obi ndị bu dike nʼagha nʼEdọm",
            "poem": 1
          },
          {
            "text": "ga-adị ka obi nwanyị ime na-eme.",
            "poem": 2
          }
        ]
      },
      {
        "type": "heading",
        "content": [
          "Ozi e ziri banyere Damaskọs"
        ]
      },
      {
        "type": "verse",
        "number": 23,
        "content": [
          "Nke dịrị Damaskọs:",
          {
            "text": "“Ụjọ ejula Hamat na Apad obi,",
            "poem": 1
          },
          {
            "text": "nʼihi na ha anụla akụkọ ọjọọ.",
            "poem": 2
          },
          {
            "text": "Ha adaala mba,",
            "poem": 1
          },
          {
            "text": "nọọkwa nʼoke echiche dịka osimiri nke ebili na-amagharị nʼelu ya.",
            "poem": 2
          }
        ]
      },
      {
        "type": "verse",
        "number": 24,
        "content": [
          {
            "text": "Damaskọs aghọọla onye ike gwụrụ.",
            "poem": 1
          },
          {
            "text": "Ọ tụgharịala ịgbapụ ọsọ,",
            "poem": 2
          },
          {
            "text": "ma ọma jijiji ejidela ya.",
            "poem": 2
          },
          {
            "text": "Oke obi ụfụ na ihe mgbu ejidesiela ya aka ike,",
            "poem": 1
          },
          {
            "text": "dịka obi ụfụ na ihe mgbu nke na-ejide nwanyị ime na-eme.",
            "poem": 2
          }
        ]
      },
      {
        "type": "verse",
        "number": 25,
        "content": [
          {
            "text": "Gịnị mere na-agbahapụbeghị obodo ahụ a maara aha ya,",
            "poem": 1
          },
          {
            "text": "bụ obodo ahụ nke ihe ya na-atọ obi m ụtọ?",
            "poem": 2
          }
        ]
      },
      {
        "type": "verse",
        "number": 26,
        "content": [
          {
            "text": "Nʼezie, ụmụ okorobịa nọ nʼime ya ga-ada nʼokporoụzọ niile,",
            "poem": 1
          },
          {
            "text": "a ga-emekwa ka ndị agha ya niile dere duu nʼụbọchị ahụ.”",
            "poem": 2
          },
          {
            "text": "Otu a ka Onyenwe anyị, Onye pụrụ ime ihe niile kwubiri.",
            "poem": 2
          }
        ]
      },
      {
        "type": "verse",
        "number": 27,
        "content": [
          {
            "text": "“Aga m esunye mgbidi Damaskọs ọkụ.",
            "poem": 1
          },
          {
            "text": "Ọkụ ahụ ga-eripịakwa ebe e wusiri ike nke Ben-Hadad.”",
            "poem": 2
          }
        ]
      },
      {
        "type": "heading",
        "content": [
          "Ozi e ziri banyere Keda na Hazọ"
        ]
      },
      {
        "type": "verse",
        "number": 28,
        "content": [
          "Banyere Keda na alaeze Hazọ, nke Nebukadneza eze Babilọn busoro agha:",
          {
            "lineBreak": true
          },
          "Ihe ndị a ka Onyenwe anyị kwuru,",
          {
            "text": "“Bilienụ gaa buso Keda agha.",
            "poem": 1
          },
          {
            "text": "Bibiekwanụ ndị ahụ niile bi nʼakụkụ ọwụwa anyanwụ.",
            "poem": 2
          }
        ]
      },
      {
        "type": "verse",
        "number": 29,
        "content": [
          {
            "text": "A ga-adọta ụlọ ikwu ha, na igwe ewu na atụrụ ha nʼagha.",
            "poem": 1
          },
          {
            "text": "A ga-ebukọrọkwa ụlọ mgbochi ha niile,",
            "poem": 2
          },
          {
            "text": "ya na ngwongwo na ịnyịnya kamel ha niile.",
            "poem": 2
          },
          {
            "text": "Ndị mmadụ ga-etikwa mkpu sị ha,",
            "poem": 1
          },
          {
            "text": "‘Oke egwu dị nʼakụkụ niile!’",
            "poem": 2
          }
        ]
      },
      {
        "type": "line_break"
      },
      {
        "type": "verse",
        "number": 30,
        "content": [
          {
            "text": "“Gbalaganụ ọsịịsọ.",
            "poem": 1
          },
          {
            "text": "Jeenụ nọdụ nʼime ọgba nkume niile miri emi, unu ndị niile bi na Hazọ,”",
            "poem": 2
          },
          {
            "text": "otu a ka Onyenwe anyị kwupụtara.",
            "poem": 2
          },
          {
            "text": "Nebukadneza eze Babilọn atụọla atụmatụ megide unu,",
            "poem": 1
          },
          {
            "text": "o chepụtakwala ụzọ ọ ga-esi megide unu.",
            "poem": 2
          }
        ]
      },
      {
        "type": "line_break"
      },
      {
        "type": "verse",
        "number": 31,
        "content": [
          {
            "text": "“Bilienụ, gaa buso mba ahụ agha,",
            "poem": 1
          },
          {
            "text": "bụ mba ahụ na-ebi na ntụkwasị obi,”",
            "poem": 2
          },
          {
            "text": "otu a ka Onyenwe anyị kwupụtara,",
            "poem": 2
          },
          {
            "text": "“mba nke na-enweghị ibo ọnụ ụzọ, maọbụ mkpọrọ e ji akpọchi ya,",
            "poem": 1
          },
          {
            "text": "mba ahụ nke ndị ya na-ebiri naanị onwe ha.",
            "poem": 2
          }
        ]
      },
      {
        "type": "verse",
        "number": 32,
        "content": [
          {
            "text": "Ịnyịnya kamel ha ga-abụ ihe a ga-akwata nʼagha,",
            "poem": 1
          },
          {
            "text": "ọtụtụ igwe ehi ha ga-abụkwa ihe a ga-alụta nʼagha.",
            "poem": 2
          },
          {
            "text": "Aga m efesa ha nye ifufe, bụ ndị niile nọ ebe dị anya, bụ ndị ahụ niile na-akpụchapụ agịrị isi egedege ihu ha.",
            "poem": 1
          },
          {
            "text": "Aga m emekwa ka ihe ọjọọ si nʼakụkụ niile bịakwasị ha,”",
            "poem": 2
          },
          {
            "text": "otu a ka Onyenwe anyị kwubiri.",
            "poem": 2
          }
        ]
      },
      {
        "type": "verse",
        "number": 33,
        "content": [
          {
            "text": "“Mgbe ahụ, Hazọ ga-aghọ ebe obibi nke nkịta ọhịa.",
            "poem": 1
          },
          {
            "text": "Ọ ga-aghọ ebe tọgbọrọ nʼefu ruo mgbe ebighị ebi.",
            "poem": 2
          },
          {
            "text": "O nweghị onye ọbụla ga-ebi nʼebe ahụ,",
            "poem": 1
          },
          {
            "text": "nwa mmadụ ọbụla agakwaghị ebi nʼime ya.”",
            "poem": 2
          }
        ]
      },
      {
        "type": "heading",
        "content": [
          "Ozi banyere Ilam"
        ]
      },
      {
        "type": "verse",
        "number": 34,
        "content": [
          "Nke a bụ okwu Onyenwe anyị ndị ruru Jeremaya onye amụma ntị banyere Elam, mgbe Zedekaya eze Juda bidoro ọchịchị ya."
        ]
      },
      {
        "type": "line_break"
      },
      {
        "type": "verse",
        "number": 35,
        "content": [
          "Ihe ndị a ka Onyenwe anyị, Onye pụrụ ime ihe niile kwuru,",
          {
            "text": "“Lee, aga m agbaji ụta nke Elam,",
            "poem": 1
          },
          {
            "text": "bụ ụta ahụ ha ji anya isi na ọ bụ ebe ike ha dị.",
            "poem": 2
          }
        ]
      },
      {
        "type": "verse",
        "number": 36,
        "content": [
          {
            "text": "Aga m esite nʼakụkụ anọ nke mbara eluigwe zite oke ifufe anọ,",
            "poem": 1
          },
          {
            "text": "nke ga-abịa megide Elam.",
            "poem": 2
          },
          {
            "text": "Aga m efesa ha nye oke ifufe anọ ndị a,",
            "poem": 1
          },
          {
            "text": "ndị ga-ebufu ha buga ha na mba niile dị iche iche,",
            "poem": 2
          },
          {
            "text": "ọ dịghị obodo a na-agaghị ahụ ndị Ilam a dọtara nʼagha.",
            "poem": 2
          }
        ]
      },
      {
        "type": "verse",
        "number": 37,
        "content": [
          {
            "text": "Aga m etipịa Elam nʼihu ndị iro ha,",
            "poem": 1
          },
          {
            "text": "e, nʼihu ndị ahụ na-achọsi ndụ ya ike.",
            "poem": 2
          },
          {
            "text": "Aga m eme ka ihe ọjọọ bịakwasị ha,",
            "poem": 1
          },
          {
            "text": "meekwa ka oke iwe m dị ọkụ bịakwasị ha,”",
            "poem": 2
          },
          {
            "text": "otu a ka Onyenwe anyị kwubiri.",
            "poem": 2
          },
          {
            "text": "“Aga m eji mma agha chụọ ha ọsọ",
            "poem": 1
          },
          {
            "text": "tutu ruo mgbe m mere ka ha niile gwụsịa.",
            "poem": 2
          }
        ]
      },
      {
        "type": "verse",
        "number": 38,
        "content": [
          {
            "text": "Aga m edo ocheeze m nʼElam,",
            "poem": 1
          },
          {
            "text": "bibiekwa eze ya na ndịisi ọchịchị ya,”",
            "poem": 2
          },
          {
            "text": "otu a ka Onyenwe anyị kwubiri.",
            "poem": 2
          }
        ]
      },
      {
        "type": "line_break"
      },
      {
        "type": "verse",
        "number": 39,
        "content": [
          {
            "text": "“Ma nʼikpeazụ, nʼụbọchị ndị ahụ na-abịa,",
            "poem": 1
          },
          {
            "text": "aga m eweghachite akụnụba niile nke Elam.”",
            "poem": 2
          },
          {
            "text": "Otu a ka Onyenwe anyị kwubiri ya.",
            "poem": 2
          }
        ]
      }
    ],
    "footnotes": [
      {
        "noteId": 1052,
        "caller": "+",
        "text": "Agaghị ahapụrụ ya ihe ọbụla",
        "reference": {
          "chapter": 49,
          "verse": 10
        }
      },
      {
        "noteId": 1053,
        "caller": "+",
        "text": "Maọbụ, ndị ikom ya ji ngwa agha",
        "reference": {
          "chapter": 49,
          "verse": 10
        }
      }
    ]
  },
  "thisChapterLink": "/api/ibo_bib/JER/49.json",
  "thisChapterAudioLinks": {},
  "nextChapterApiLink": "/api/ibo_bib/JER/50.json",
  "nextChapterAudioLinks": {},
  "previousChapterApiLink": "/api/ibo_bib/JER/48.json",
  "previousChapterAudioLinks": {},
  "numberOfVerses": 39
}