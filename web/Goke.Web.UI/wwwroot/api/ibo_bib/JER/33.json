{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "JER",
    "translationId": "ibo_bib",
    "name": "Jeremaya",
    "commonName": "Jeremaya",
    "title": "Jeremaya",
    "order": 24,
    "numberOfChapters": 52,
    "sha256": "0397ef00fd34ebc90598a8a0de165577419add601acce23253bd544ab8ec71e9",
    "firstChapterApiLink": "/api/ibo_bib/JER/1.json",
    "lastChapterApiLink": "/api/ibo_bib/JER/52.json",
    "totalNumberOfVerses": 1364
  },
  "chapter": {
    "number": 33,
    "content": [
      {
        "type": "heading",
        "content": [
          "Nkwa banyere nlọghachi"
        ]
      },
      {
        "type": "verse",
        "number": 1,
        "content": [
          "Mgbe Jeremaya ka nọ dịka onye mkpọrọ nʼogige ụlọ ndị nche, okwu Onyenwe anyị ruru ya ntị nke ugboro abụọ, sị ya,"
        ]
      },
      {
        "type": "verse",
        "number": 2,
        "content": [
          "“Ihe ndị a ka Onyenwe anyị, onye ahụ kere ụwa kwuru, Onyenwe anyị, onye kpụrụ ya mee ya ka o guzosie ike, Onye aha ya bụ Onyenwe anyị:"
        ]
      },
      {
        "type": "verse",
        "number": 3,
        "content": [
          "‘Kpọkuo m, aga m aza gị, gosi gị ihe dị ukwuu dị iche iche, na ihe siri ike na nghọta nke ị na-amaghị.’"
        ]
      },
      {
        "type": "verse",
        "number": 4,
        "content": [
          "Nʼihi na nke a bụ ihe Onyenwe anyị, bụ Chineke Izrel, kwuru banyere ụlọ ndị ahụ niile dị nʼobodo, na ụlọeze niile nke ndị eze Juda, bụ nke akwadara maka iji megide nnọchibido niile na mma agha"
        ]
      },
      {
        "type": "verse",
        "number": 5,
        "content": [
          "nʼagha a na-alụso ndị Babilọn. ‘Aga eji ozu ndị mmadụ ahụ niile m ga-etigbu site nʼiwe m na nʼọnụma m kpojuo ha. Aga m ezo ihu m site nʼebe obodo a nọ, nʼihi ajọ omume ya niile."
        ]
      },
      {
        "type": "verse",
        "number": 6,
        "content": [
          "“ ‘Ma otu ọ dị, aga m agwọ ya, mee ka ahụ sie ya ike. Aga m agwọ ndị m, meekwa ka ha nwe udo nʼebe ọ bara ụba. Ha ga-ebikwa nʼudo na-enweghị egwu ọbụla."
        ]
      },
      {
        "type": "verse",
        "number": 7,
        "content": [
          "Aga m emekwa ka ndị Izrel na ndị Juda a dọtara nʼagha lọta. Aga m ewugharịkwa ha dịka ụlọ, mee ka ha dịrị ka ha dị na mbụ."
        ]
      },
      {
        "type": "verse",
        "number": 8,
        "content": [
          "Aga m eme ka ha dị ọcha site na mmehie ha niile, nke ha mere megide m. Aga m agbaghara ha mmehie ha na nnupu isi ha niile megide m."
        ]
      },
      {
        "type": "verse",
        "number": 9,
        "content": [
          "Mgbe ahụ, obodo a ga-aghọkwa ihe ga-eme ka mba niile nke ụwa mara m, ka ha ṅụrịa ọṅụ nʼime m, tookwa m, ma wetara m nsọpụrụ, mgbe ha ga-anụ ihe ọma niile m meere obodo a. Ha ga-atụkwa oke egwu, maakwa jijiji, nʼihi ezi ihe ahụ niile na nʼihi udo ahụ niile nke mụ onwe m mere ka o rute ha aka.’"
        ]
      },
      {
        "type": "verse",
        "number": 10,
        "content": [
          "“Ihe ndị a ka Onyenwe anyị kwuru, ‘Unu na-asị banyere ebe a, “Ọ bụ mkpọmkpọ ebe, ebe ụmụ mmadụ na ụmụ anụmanụ na-ebighị nʼime ya.” Ma nʼobodo Juda, ya na okporoụzọ niile dị na Jerusalem, nke tọgbọrọ nʼefu ugbu a, nke mmadụ maọbụ anụmanụ na-ebighị nʼime ya, a ga-emesịa nụkwa"
        ]
      },
      {
        "type": "verse",
        "number": 11,
        "content": [
          "olu ọṅụ na obi ụtọ, na olu ndị ikom na ndị inyom na-alụ di na nwunye, na olu ndị ahụ niile na-eweta onyinye ekele nʼụlọ Onyenwe anyị, ndị ahụ ga-asị,",
          {
            "text": "“ ‘ “Nyenụ Onyenwe anyị, Onye pụrụ ime ihe niile ekele",
            "poem": 1
          },
          {
            "text": "nʼihi na Onyenwe anyị dị mma.",
            "poem": 2
          },
          {
            "text": "Ịhụnanya ya na-adịgidekwa ruo mgbe ebighị ebi.”",
            "poem": 2
          },
          "Nʼihi na aga m eme ka ndị ala a, nke a dọtara nʼagha lọta, dịkwa ka ha dị na mbụ,’ otu a ka Onyenwe anyị kwuru."
        ]
      },
      {
        "type": "verse",
        "number": 12,
        "content": [
          "“Ihe ndị a ka Onyenwe anyị, Onye pụrụ ime ihe niile kwuru, ‘Nʼebe a, nke bụ mkpọmkpọ ebe ugbu a, nke mmadụ maọbụ anụmanụ na-ebighị nʼime ya, ka a ga-emesịa nweekwa ebe ịta nri nke igwe ewu na atụrụ, nʼime obodo niile, ebe ndị ọzụzụ atụrụ ga-eduru igwe ewu na atụrụ ha gaa izuike."
        ]
      },
      {
        "type": "verse",
        "number": 13,
        "content": [
          "Nʼime obodo niile nke dị nʼala ugwu ugwu, na nʼobodo niile nke dị na mgbada ugwu niile nke Negev, nʼoke ala Benjamin, nʼime obodo nta niile nke gbara Jerusalem gburugburu, na nʼime obodo niile nke Juda. Igwe ewu na atụrụ ga-agabigakwa ọzọ nʼokpuru aka abụọ nke onye na-agụ ha ọnụ.’ Otu a ka Onyenwe anyị na-ekwu."
        ]
      },
      {
        "type": "verse",
        "number": 14,
        "content": [
          "“ ‘Ụbọchị ndị ahụ na-abịa,’ ka Onyenwe anyị kwupụtara, ‘mgbe m ga-emezu ezi nkwa ahụ m kwere ụlọ Izrel na ụlọ Juda."
        ]
      },
      {
        "type": "verse",
        "number": 15,
        "content": [
          {
            "text": "“ ‘Nʼụbọchị ndị ahụ, na nʼoge ahụ,",
            "poem": 1
          },
          {
            "text": "aga m eme ka Alaka ezi omume pupụta site nʼezinaụlọ Devid.",
            "poem": 2
          },
          {
            "text": "Ọ ga-eme ihe ziri ezi, kpeekwa ikpe ziri ezi nʼala ahụ.",
            "poem": 2
          }
        ]
      },
      {
        "type": "verse",
        "number": 16,
        "content": [
          {
            "text": "Nʼụbọchị ndị ahụ, ka a ga-azọpụta Juda,",
            "poem": 1
          },
          {
            "text": "Jerusalem ga-ebikwa nʼudo.",
            "poem": 2
          },
          {
            "noteId": 1034
          },
          {
            "text": "Nke a bụ aha a ga-akpọ ya,",
            "poem": 1
          },
          {
            "text": "Onyenwe anyị Onye Nzọpụta, bụ ezi omume anyị.’",
            "poem": 2
          },
          {
            "noteId": 1035
          }
        ]
      },
      {
        "type": "verse",
        "number": 17,
        "content": [
          "Nʼihi na ihe ndị a ka Onyenwe anyị kwuru, ‘O nweghị oge a ga-ahapụ inweta otu onye site nʼezinaụlọ Devid onye ga-anọ nʼocheeze ụlọ Izrel."
        ]
      },
      {
        "type": "verse",
        "number": 18,
        "content": [
          "Ọ dịkwaghị mgbe a ga-ahapụ inweta onye ga-esite nʼetiti ndị nchụaja na ndị Livayị, nke ga-eguzo nʼihu m ụbọchị niile ịchụ aja nsure ọkụ, na i wetara m onyinye ịnata ihuọma, na ịchụrụ m aja dị iche iche.’ ”"
        ]
      },
      {
        "type": "verse",
        "number": 19,
        "content": [
          "Emesịa, okwu Onyenwe anyị ruru Jeremaya ntị sị ya,"
        ]
      },
      {
        "type": "verse",
        "number": 20,
        "content": [
          "“Ihe ndị a ka Onyenwe anyị kwuru, ‘Ọ bụrụ na unu nwere ike ime ka ọgbụgba ndụ m na ehihie, na ọgbụgba ndụ mụ na abalị ghara ịdịkwa, ime ka ehihie na abalị gharakwa ịpụta nʼoge ha,"
        ]
      },
      {
        "type": "verse",
        "number": 21,
        "content": [
          "mgbe ahụ ọgbụgba ndụ nke mụ na Devid ohu m gbara, na ọgbụgba ndụ nke m mere ka ọ dịrị nʼetiti mụ na ndị Livayị, bụ ndị nchụaja na-eje ozi ha nʼihu m, agaghị adịkwa. A gaghị enwekwa onye ga-esi nʼezinaụlọ Devid nke ga-anọkwasị nʼocheeze ya."
        ]
      },
      {
        "type": "verse",
        "number": 22,
        "content": [
          "Aga m eme ka ụmụ ụmụ Devid ohu m, na ndị Livayị, bụ ndị na-eje ozi ha nʼihu m, dị ukwuu nʼọnụọgụgụ dịka kpakpando dị na mbara eluigwe; ha ga-adịkwa ukwuu dịka uzuzu dị nʼọnụ mmiri osimiri nke a na-apụghị ịgụta ọnụ.’ ”"
        ]
      },
      {
        "type": "verse",
        "number": 23,
        "content": [
          "Okwu Onyenwe anyị ruru Jeremaya ntị sị ya,"
        ]
      },
      {
        "type": "verse",
        "number": 24,
        "content": [
          "“Ị hụla ajụjụ ndị a na-ajụ? Ha na-ajụ na-asị, ‘Onyenwe anyị ọ jụla agbụrụ abụọ ndị a ọ họpụtara?’ Nʼihi ya, ha na-elelị ndị m, ha adịghị agụkwa ha dịka mba."
        ]
      },
      {
        "type": "verse",
        "number": 25,
        "content": [
          "Ihe ndị a ka Onyenwe anyị kwuru, ‘Ọ bụrụ na m emeghị ka ọgbụgba ndụ dịrị nʼetiti mụ na ehihie na abalị, meekwa ka iwu na-achị eluigwe na ụwa guzosie ike,"
        ]
      },
      {
        "type": "verse",
        "number": 26,
        "content": [
          "mgbe ahụ, agaara m ajụ ụmụ ụmụ Jekọb, na ụmụ ụmụ Devid ohu m. Agaraghị m ahọpụta otu nʼime ụmụ ya ka ọ chịa ụmụ ụmụ Ebraham na Aịzik na Jekọb. Ma aga m eme ka ndị ha a dọtara nʼagha lọta; aga m enwekwa obi ebere nʼahụ ha.’ ”"
        ]
      }
    ],
    "footnotes": [
      {
        "noteId": 1034,
        "caller": "+",
        "text": "Na-atụghị ụjọ ọbụla",
        "reference": {
          "chapter": 33,
          "verse": 16
        }
      },
      {
        "noteId": 1035,
        "caller": "+",
        "text": "Onyenwe anyị, bụ ezi omume anyị",
        "reference": {
          "chapter": 33,
          "verse": 16
        }
      }
    ]
  },
  "thisChapterLink": "/api/ibo_bib/JER/33.json",
  "thisChapterAudioLinks": {},
  "nextChapterApiLink": "/api/ibo_bib/JER/34.json",
  "nextChapterAudioLinks": {},
  "previousChapterApiLink": "/api/ibo_bib/JER/32.json",
  "previousChapterAudioLinks": {},
  "numberOfVerses": 26
}