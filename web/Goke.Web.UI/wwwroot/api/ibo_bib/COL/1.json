{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "COL",
    "translationId": "ibo_bib",
    "name": "Ndị Kọlọsị",
    "commonName": "Ndị Kọlọsị",
    "title": "Ndị Kọlọsị",
    "order": 51,
    "numberOfChapters": 4,
    "sha256": "b2ee76b673e64ffbd78f616f18b8302efb7b459fbcbbf58aeac8ad79ff38dad8",
    "firstChapterApiLink": "/api/ibo_bib/COL/1.json",
    "lastChapterApiLink": "/api/ibo_bib/COL/4.json",
    "totalNumberOfVerses": 95
  },
  "chapter": {
    "number": 1,
    "content": [
      {
        "type": "verse",
        "number": 1,
        "content": [
          "Pọl, onye e mere onyeozi Kraịst Jisọs, site nʼọchịchọ Chineke, ya na nwanna anyị Timoti,"
        ]
      },
      {
        "type": "line_break"
      },
      {
        "type": "verse",
        "number": 2,
        "content": [
          "Na-edegara ndị Kraịst nọ na Kọlọsị, bụ ụmụnna ndị dị nsọ na ndị kwesiri ntụkwasị obi.",
          {
            "lineBreak": true
          },
          "Ka amara na udo nke sitere na Chineke Nna anyị dịrị unu."
        ]
      },
      {
        "type": "line_break"
      },
      {
        "type": "heading",
        "content": [
          "Ekele na ekpere"
        ]
      },
      {
        "type": "verse",
        "number": 3,
        "content": [
          "Mgbe ọbụla anyị na-ekpere unu ekpere anyị na-ekele Chineke onye bụ Nna Onyenwe anyị Jisọs Kraịst ekele."
        ]
      },
      {
        "type": "verse",
        "number": 4,
        "content": [
          "Nʼihi na anyị anụla ihe banyere okwukwe unu nʼime Kraịst Jisọs, na otu unu si hụ ndị nsọ niile nʼanya."
        ]
      },
      {
        "type": "verse",
        "number": 5,
        "content": [
          "Okwukwe na ịhụnanya nke na-esite nʼolileanya nke a kwadobere unu nʼeluigwe, nke unu nụrụla nʼokwu nke eziokwu ahụ, bụ oziọma,"
        ]
      },
      {
        "type": "verse",
        "number": 6,
        "content": [
          "nke bịaruterela unu. Nʼezie, dị ka o si dị nʼụwa niile, ọ na-amị mkpụrụ na-etokwa, dị ka o si eme nʼetiti unu, site nʼụbọchị unu nụrụ ma ghọtakwa amara nke Chineke nʼeziokwu."
        ]
      },
      {
        "type": "verse",
        "number": 7,
        "content": [
          "Dị ka unu siri mụta nʼaka Epafras, onye anyị hụrụ nʼanya na onye anyị na ya na-ejekọ ozi. Ọ bụ onye kwesiri ntụkwasị obi nʼijere Kraịst ozi nʼaha unu."
        ]
      },
      {
        "type": "verse",
        "number": 8,
        "content": [
          "O meela ka anyị mara ụdị ịhụnanya unu nwere nʼime Mmụọ."
        ]
      },
      {
        "type": "verse",
        "number": 9,
        "content": [
          "Nʼihi nke a, site nʼụbọchị anyị nụrụ ihe banyere ya, anyị esepụghị aka ikpere unu ekpere. Anyị na-arịọ ka unu jupụta nʼamamihe nke uche ya, nʼime nghọta ma amamihe nke mmụọ niile."
        ]
      },
      {
        "type": "verse",
        "number": 10,
        "content": [
          "Ka unu si otu a bie ndụ dị ka Onyenwe anyị chọrọ. Ka unu bụrụkwa ndị na-eme ihe ọma mgbe niile, ndị na-eme ihe na-atọ ya ụtọ nʼụzọ ọbụla, na ndị na-eto eto nʼihe banyere ịma Chineke mgbe niile."
        ]
      },
      {
        "type": "verse",
        "number": 11,
        "content": [
          "Ebe a na-eme ka unu dị ike nʼime ike niile, dị ka ike nke ebube ya si dị. Ka unu nwee ndidi na ogologo ntachiobi,"
        ]
      },
      {
        "type": "verse",
        "number": 12,
        "content": [
          "na-enyenụ Nna ekele site nʼọṅụ, onye mere ka anyị kwesi iketa oke nʼihe nketa nke ndị nsọ nʼime alaeze nke ìhè."
        ]
      },
      {
        "type": "verse",
        "number": 13,
        "content": [
          "Nʼihi na ọ napụtara anyị site nʼike nke ọchịchịrị, bịa kpọfee anyị nʼalaeze nke Ọkpara ya ọ hụrụ nʼanya."
        ]
      },
      {
        "type": "verse",
        "number": 14,
        "content": [
          "Onye anyị si nʼime ya nwee nzọpụta, nke bụ mgbaghara mmehie niile."
        ]
      },
      {
        "type": "heading",
        "content": [
          "Onye Kraịst bụ, na ihe o mere"
        ]
      },
      {
        "type": "verse",
        "number": 15,
        "content": [
          "Ọ bụ nnọọ onyinyo Chineke onye anyị na-apụghị ịhụ anya, bụrụkwa onye mbụ a mụrụ nʼihe niile e kere eke."
        ]
      },
      {
        "type": "verse",
        "number": 16,
        "content": [
          "Nʼihi na nʼime ya ka e ji kee ihe niile dị nʼụwa na nke dị nʼeluigwe, na ndị anyị pụrụ ịhụ anya na ndị anyị na-apụghị ịhụ anya, ma ocheeze niile, ike niile, ịchị isi niile na ike ọchịchị niile. E kere ihe niile site nʼaka ya nakwa nʼihi ya."
        ]
      },
      {
        "type": "verse",
        "number": 17,
        "content": [
          "Ya onwe ya nọ tupu ekee ihe niile, ọ bụkwa nʼime ya ka ejikọtara ihe niile nʼotu."
        ]
      },
      {
        "type": "verse",
        "number": 18,
        "content": [
          "Ọ bụ ya bụ isi nke anụ ahụ ahụ bụ chọọchị. Ọ bụ ya bụ mmalite, onye mbụ a mụrụ nʼetiti ndị niile ga-esi nʼọnwụ bilie. Nke a mere ka ọ bụrụ onyeisi mbụ nʼime ihe niile."
        ]
      },
      {
        "type": "verse",
        "number": 19,
        "content": [
          "Nʼihi na ọ bụ nʼime ya ka ọ masịrị ozuzu oke ya ibi."
        ]
      },
      {
        "type": "verse",
        "number": 20,
        "content": [
          "Ọ bụ site na ya ka o ji mee ka ihe niile bịaghachikwute ya. E mere ka udo dịrị nʼetiti ya na ihe niile, maọbụ ihe dị nʼụwa, maọbụ nke dị na nʼeluigwe site na ọbara ọ wụsiri nʼelu obe."
        ]
      },
      {
        "type": "verse",
        "number": 21,
        "content": [
          "Unu onwe unu bụ ndị e mere ndị mba ọzọ site nʼebe Chineke nọ, na ndị iro nʼuche unu nʼihi ajọ omume niile unu."
        ]
      },
      {
        "type": "verse",
        "number": 22,
        "content": [
          "Ma ugbu a, o kpezierela unu site na-anụ ahụ Kraịst, sitekwa nʼọnwụ ya, iji chee unu nʼihu ya dịka ndị dị nsọ, na ndị na-enweghị ịta ụta, na ihe ebubo ọbụla megide ha."
        ]
      },
      {
        "type": "verse",
        "number": 23,
        "content": [
          "Ma ọ bụrụ na unu anọgide nʼokwukwe unu, bụrụ ndị gbara mgbọrọgwụ, ndị guzosiri ike, ndị na-ewezugaghị onwe ha site nʼolileanya ahụ dịrị unu nʼoziọma ahụ. Nke a bụ oziọma ahụ unu nụrụ, nke ekwusakwara nye ihe niile e kere eke nʼokpuru eluigwe, nke e mere mụ onwe m bụ Pọl, onyeozi ya."
        ]
      },
      {
        "type": "heading",
        "content": [
          "Ọrụ Pọl na-arụ nʼime chọọchị"
        ]
      },
      {
        "type": "verse",
        "number": 24,
        "content": [
          "Ugbu a, ana m aṅụrị ọṅụ nʼihi ahụhụ ndị a nke m na-ahụ nʼihi unu, ana m emezu ihe fọdụrụ nʼahụhụ ahụ Kraịst tara nʼihi anụ ahụ ya bụ chọọchị."
        ]
      },
      {
        "type": "verse",
        "number": 25,
        "content": [
          "Emeela ka m bụrụ onyeozi chọọchị ya site nʼikike Chineke nyere m, ikwusara unu okwu Chineke nʼozuzu oke ya."
        ]
      },
      {
        "type": "verse",
        "number": 26,
        "content": [
          "Nke bụ ihe omimi ahụ, nke e zoro ezo site nʼoge ahụ nakwa ọgbọ niile ndị a gara aga, ma ugbu a e mekwara ka ọ pụta ìhè nye ndị nsọ Chineke."
        ]
      },
      {
        "type": "verse",
        "number": 27,
        "content": [
          "Ọ bụ ha ka Chineke họpụtara ime ka amata akụ nke ebube nke ihe omimi a nʼetiti ndị mba ọzọ, nke bụ Kraịst nʼime unu, onye bụ olileanya nke ebube ahụ."
        ]
      },
      {
        "type": "verse",
        "number": 28,
        "content": [
          "Ọ bụ ya ka anyị na-ekwusa, na-adụ onye ọbụla ọdụ, na-akụzikwara onye ọbụla ihe site nʼamamihe niile. Nʼihi na anyị chọrọ iche mmadụ niile ọbụla nʼihu ya dị ka ndị zuruoke nʼime Kraịst."
        ]
      },
      {
        "type": "verse",
        "number": 29,
        "content": [
          "Nʼihi nke a ka m na-adọgbu onwe m nʼọrụ, dị ka ike ya dị ukwuu nke na-arụ ọrụ si dị m nʼime."
        ]
      }
    ],
    "footnotes": []
  },
  "thisChapterLink": "/api/ibo_bib/COL/1.json",
  "thisChapterAudioLinks": {},
  "nextChapterApiLink": "/api/ibo_bib/COL/2.json",
  "nextChapterAudioLinks": {},
  "previousChapterApiLink": "/api/ibo_bib/PHP/4.json",
  "previousChapterAudioLinks": {},
  "numberOfVerses": 29
}