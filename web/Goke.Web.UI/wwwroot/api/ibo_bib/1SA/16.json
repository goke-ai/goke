{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "1SA",
    "translationId": "ibo_bib",
    "name": "1 Samuel",
    "commonName": "1 Samuel",
    "title": "1 Samuel",
    "order": 9,
    "numberOfChapters": 31,
    "sha256": "289ae07b2b69ff8407f177c417564f47a242ee8908449fd75a6bf2b00c0940ce",
    "firstChapterApiLink": "/api/ibo_bib/1SA/1.json",
    "lastChapterApiLink": "/api/ibo_bib/1SA/31.json",
    "totalNumberOfVerses": 810
  },
  "chapter": {
    "number": 16,
    "content": [
      {
        "type": "heading",
        "content": [
          "Samuel etee Devid mmanụ"
        ]
      },
      {
        "type": "verse",
        "number": 1,
        "content": [
          "Emesịa Onyenwe anyị sịrị Samuel, “Ruo ole mgbe ka ị ga-anọgide na-eru ụjụ nʼihi Sọl, ebe ọ bụ na m ajụla ya dịka eze ndị Izrel? Ugbu a, gbajuo mmanụ na mpi gị, bilie ije. Ana m eziga gị ka ijekwuru Jesi onye Betlehem, ahọrọla m otu onye ga-abụ eze site nʼetiti ụmụ ya ndị ikom.”"
        ]
      },
      {
        "type": "verse",
        "number": 2,
        "content": [
          "Ma Samuel zara sị, “Oleekwanụ otu m ga-esi gaa nʼebe ahụ? Ọ bụrụ na Sọl anụ ya, ọ ga-egbu m.” Onyenwe anyị sịrị, “Were nwaagbọghọ ehi, jiri ya nʼaka, sị, ‘Abịara m ịchụrụ Onyenwe anyị aja.’"
        ]
      },
      {
        "type": "verse",
        "number": 3,
        "content": [
          "Ị ga-akpọ Jesi ka ọ bịa soro nʼọchụchụ aja ahụ. Mgbe ahụ, aga m egosi gị ihe ị ga-eme. Ị ga-etekwara m ya mmanụ, bụ onye m nke ga-egosi gị.”"
        ]
      },
      {
        "type": "verse",
        "number": 4,
        "content": [
          "Samuel mere ihe Onyenwe anyị kwuru. Mgbe o rutere na Betlehem, ndị okenye obodo ahụ ji ịma jijiji pụta izute ya. Ha jụrụ ya sị “Ọ dịkwa mma? Udo ọ dịkwa?”"
        ]
      },
      {
        "type": "verse",
        "number": 5,
        "content": [
          "Ma Samuel zara ha sị “E, udo dị, Abịara m ịchụrụ Onyenwe anyị aja. Doonụ onwe unu nsọ bịa soro m gaa ịchụ aja ahụ.” O dokwara Jesi na ụmụ ya ndị ikom nsọ, gwakwa ha ka ha soro gaa."
        ]
      },
      {
        "type": "verse",
        "number": 6,
        "content": [
          "Mgbe ha ruru, Samuel hụrụ Eliab kwuo nʼobi ya sị, “Nʼezie, onye nke Onyenwe anyị tere mmanụ na-eguzo nʼihu Onyenwe anyị.”"
        ]
      },
      {
        "type": "verse",
        "number": 7,
        "content": [
          "Ma Onyenwe anyị zara Samuel sị ya, “Ejila ihu mmadụ maọbụ ito ogologo ya ekpebi, nʼihi na onye a abụghị ya. Onyenwe anyị adịghị ahụ ihe dịka mmadụ si ahụ. Mmadụ na-ele anya nʼelu ahụ, ma Onyenwe anyị na-ele anya nʼobi.”"
        ]
      },
      {
        "type": "verse",
        "number": 8,
        "content": [
          "Jesi kpọrọ Abinadab ka ọ gafee nʼihu Samuel. Ma Samuel sịrị, “Onyenwe anyị ahọrọghị onye a.”"
        ]
      },
      {
        "type": "verse",
        "number": 9,
        "content": [
          "Jesi mere ka Shama bịa gafee, ma Samuel sịrị, “Mba Onyenwe anyị ahọrọghị onye a.”"
        ]
      },
      {
        "type": "verse",
        "number": 10,
        "content": [
          "Ụmụ ndị ikom Jesi asaa si otu a gafee nʼihu Samuel, ma Samuel sịrị ya, “Onyenwe anyị ahọrọghị ndị a.”"
        ]
      },
      {
        "type": "verse",
        "number": 11,
        "content": [
          "Ọ jụrụ Jesi sị, “Ndị a ọ gwụchaala ụmụ ndị ikom ị mụtara?” Jesi zara sị “O fọdụrụ ọdụdụ nwa m, ma ọ nọ nʼọhịa na-azụ atụrụ.” Samuel sịrị, “Ziga ozi kpọlata ya, anyị agaghị anọdụ ala tutu ruo mgbe ọ bịara.”"
        ]
      },
      {
        "type": "verse",
        "number": 12,
        "content": [
          "Ọ zigara ozi ka akpọọ ya, mee ka ọ bịa. O nwere ụcha ahụ pụrụ iche, nwee anya mara mma, dịkwa mma ile anya. Mgbe ahụ, Onyenwe anyị gwara Samuel okwu sị ya, “Ọ bụ onye a, bilie tee ya mmanụ.”"
        ]
      },
      {
        "type": "verse",
        "number": 13,
        "content": [
          "Ya mere, Samuel weere mpi ahụ mmanụ dị tee ya nʼihu ụmụnne ya. Site nʼụbọchị ahụ Mmụọ Onyenwe anyị bịakwasịrị Devid nʼebe ọ dị ukwuu. Emesịa, Samuel laghachiri na Rema."
        ]
      },
      {
        "type": "heading",
        "content": [
          "Devid aghọọ onye na-ejere Sọl ozi"
        ]
      },
      {
        "type": "verse",
        "number": 14,
        "content": [
          "Ugbu a, Mmụọ Onyenwe anyị esitela nʼime Sọl pụọ, Onyenwe anyị zitekwara mmụọ ọjọọ nke bịara na-esogbu Sọl."
        ]
      },
      {
        "type": "verse",
        "number": 15,
        "content": [
          "Ndị na-ejere Sọl ozi gwara ya okwu sị, “Lee, mmụọ ọjọọ si nʼebe Chineke nọ bịa na-enye gị nsogbu."
        ]
      },
      {
        "type": "verse",
        "number": 16,
        "content": [
          "Biko, ka onyenwe anyị nye ndị ohu ya nọ nʼebe a ike, ka ha gaa chọta onye maara akpọ ụbọ akwara nke ọma. Ọ ga-akpọ ụbọ akwara mgbe ọbụla mmụọ ọjọọ si nʼebe Chineke nọ bịa bịakwasịrị gị, ime ka ahụ dị gị mma.”"
        ]
      },
      {
        "type": "verse",
        "number": 17,
        "content": [
          "Sọl kwenyere sị ha, “Ọ dị mma, gaanụ chọta ma kpọtara m nwoke na-akpọ ụbọ akwara nke ọma.”"
        ]
      },
      {
        "type": "verse",
        "number": 18,
        "content": [
          "Otu onye nʼime ndị na-eje ozi kwuru sị, “Lee, ahụla m otu nʼime ụmụ ndị ikom Jesi, onye Betlehem, onye maara akpọ ụbọ akwara nke ọma. Ọ bụ dike na ọka nʼagha. Ọ bụ onye na-ekwu okwu nke ọma, na nwoke mara mma ile anya. Onyenwe anyị nọnyekwara ya.”"
        ]
      },
      {
        "type": "verse",
        "number": 19,
        "content": [
          "Sọl zipụrụ ndị ozi ka ha jekwuru Jesi sị ya, “Zitere m nwa gị nwoke Devid, onye na-azụrụ gị atụrụ.”"
        ]
      },
      {
        "type": "verse",
        "number": 20,
        "content": [
          "Ya mere Jesi zipụrụ Devid ka o jekwuru Sọl. O mekwara ka Devid duru otu ịnyịnya ibu nke o bukwasịrị achịcha, na otu karama akpụkpọ mmanya, na otu nwa ewu, onyinye a na-enye Sọl."
        ]
      },
      {
        "type": "verse",
        "number": 21,
        "content": [
          "Devid bịakwutere Sọl, banye nʼọrụ ijere ya ozi. Sọl hụrụ ya nʼanya nke ukwuu, nʼihi ya, Devid ghọrọ otu nʼime ndị na-ebu ihe agha Sọl."
        ]
      },
      {
        "type": "verse",
        "number": 22,
        "content": [
          "Mgbe ahụ, Sọl ziri Jesi ozi sị ya, “Biko, kwere ka Devid bụrụ otu nʼime ndị agha m, nʼihi na ihe ya na-atọ m ụtọ.”"
        ]
      },
      {
        "type": "verse",
        "number": 23,
        "content": [
          "Mgbe ọbụla mmụọ ọjọọ ahụ si nʼebe Chineke nọ bịa malitere inye Sọl nsogbu, Devid na-akpọ ụbọ akwara ya. Ahụ Sọl na-adajụkwa, mmụọ ọjọọ ahụ na-esitekwa nʼebe ọ nọ wezuga onwe ya."
        ]
      }
    ],
    "footnotes": []
  },
  "thisChapterLink": "/api/ibo_bib/1SA/16.json",
  "thisChapterAudioLinks": {},
  "nextChapterApiLink": "/api/ibo_bib/1SA/17.json",
  "nextChapterAudioLinks": {},
  "previousChapterApiLink": "/api/ibo_bib/1SA/15.json",
  "previousChapterAudioLinks": {},
  "numberOfVerses": 23
}