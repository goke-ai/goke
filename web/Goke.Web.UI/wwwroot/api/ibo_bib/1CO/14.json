{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "1CO",
    "translationId": "ibo_bib",
    "name": "1 Ndị Kọrint",
    "commonName": "1 Ndị Kọrint",
    "title": "1 Ndị Kọrint",
    "order": 46,
    "numberOfChapters": 16,
    "sha256": "21c54ff4dae8b5480036e57416036ac42a2d69e002073675b6720846a5b5015a",
    "firstChapterApiLink": "/api/ibo_bib/1CO/1.json",
    "lastChapterApiLink": "/api/ibo_bib/1CO/16.json",
    "totalNumberOfVerses": 437
  },
  "chapter": {
    "number": 14,
    "content": [
      {
        "type": "heading",
        "content": [
          "Onyinye ndị ọzọ Mmụọ Nsọ na-enye"
        ]
      },
      {
        "type": "verse",
        "number": 1,
        "content": [
          "Ka ịhụnanya bụrụ isi ihe unu na-achọ. Chọsienụ onyinye nke Mmụọ Nsọ ike, nke ka nke onyinye inwe ike ibu amụma."
        ]
      },
      {
        "type": "verse",
        "number": 2,
        "content": [
          "Onye ọbụla na-asụ asụsụ ọ na-amụghị amụ, bụ Chineke ka ọ na-agwa okwu, ọ bụghị mmadụ. Nʼezie, ọ dịghị onye na-aghọta ihe ọ na-ekwu; nʼihi na okwu ọ na-ekwu bụ ihe omimi site nʼike Mmụọ Nsọ."
        ]
      },
      {
        "type": "verse",
        "number": 3,
        "content": [
          "Ma onye ọbụla na-ebu amụma na-ezisa ozi na-enyere ndị mmadụ aka ito eto. Ọ na-agwakwa ha okwu nkasiobi na okwu na-ebuli mmụọ ha elu."
        ]
      },
      {
        "type": "verse",
        "number": 4,
        "content": [
          "Ya mere, onye ahụ na-ebu amụma na-enyere chọọchị aka, ma onye ahụ na-asụ asụsụ ọzọ, na-enyere naanị onwe ya aka."
        ]
      },
      {
        "type": "verse",
        "number": 5,
        "content": [
          "Ọ gaara atọ m ụtọ ma a sị na unu niile nwere onyinye ịsụ asụsụ dị iche iche; ma ọ ga-atọ m karịa ma ọ bụrụ na unu niile enwee onyinye ibu amụma. Nke a bụ nʼihi na onye ahụ na-ebu amụma bara uru karịa onye na-asụ asụsụ dị iche iche. Ịsụ asụsụ ya ga-aba uru ma ọ bụrụ na ọ dị onye na-aghọta ihe ọ na-asụ, ka e nwee ike wulie chọọchị."
        ]
      },
      {
        "type": "verse",
        "number": 6,
        "content": [
          "Ụmụnna m ọ bụrụ na m bịakwutere unu malite ịsụ asụsụ unu na-adịghị aghọta, ole uru m baara unu, ma ọ bụghị ma m na-ekwu okwu banyere ihe ekpughere gosi m, maọbụ ihe niile m maara, maọbụ ihe gaje ime, maọbụ ihe nkuzi?"
        ]
      },
      {
        "type": "verse",
        "number": 7,
        "content": [
          "Ọ bụkwa otu a ka ọ dị nʼetiti ihe niile na-enweghị ndụ, nke na-ada ụda, dịka ọja, maọbụ ụbọ akwara. Ọ bụrụ na ha enyeghị ụda dị iche site na nke ọzọ, olee ụzọ mmadụ ga-eji mara maọbụ ọja ka a na-afụ, maọbụ ụbọ akwara ka a na-akpọ."
        ]
      },
      {
        "type": "verse",
        "number": 8,
        "content": [
          "Ọ bụrụkwa na opi ike e ji akpọ ndị agha oku adapụtaghị ụda nke ọma, onye ga-ejikere ije agha?"
        ]
      },
      {
        "type": "verse",
        "number": 9,
        "content": [
          "Nʼotu aka ahụ kwa, ọ bụrụ na ị na-agwa mmadụ okwu nʼasụsụ ọ na-adịghị anụ, olee otu ọ ga-esi ghọta ihe ị na-ekwu? Nʼoge ahụ, ifufe ka unu na-agwa okwu."
        ]
      },
      {
        "type": "verse",
        "number": 10,
        "content": [
          "Asụsụ a na-asụ nʼụwa a dị ukwuu, ma ha niile bara uru nye ndị na-anụ ha."
        ]
      },
      {
        "type": "verse",
        "number": 11,
        "content": [
          "Ọ bụrụ na m aghọtaghị ihe onye na-asụ otu nʼime asụsụ ndị a na-ekwu, aga m abụ ọbịa nʼebe onye na-asụ asụsụ ahụ nọ, ya onwe ya ga-abụkwa ọbịa nʼebe m nọ."
        ]
      },
      {
        "type": "verse",
        "number": 12,
        "content": [
          "Ebe ọ na-agụ unu agụụ inweta onyinye nke Mmụọ Nsọ, chọọnụ onyinye ndị ahụ ga-enyere unu aka iwuli nzukọ elu."
        ]
      },
      {
        "type": "verse",
        "number": 13,
        "content": [
          "Onye ọbụla na-asụ asụsụ nʼolu dị iche iche, ga-ekpe ekpere ka e nye ya onyinye ịkọwa olu dị iche iche."
        ]
      },
      {
        "type": "verse",
        "number": 14,
        "content": [
          "Ọ bụrụ na m ji asụsụ dị iche na-ekpe ekpere, mmụọ m ga-eso m na-ekpe ekpere ahụ, ma uche m agaghị aghọta ekpere m na-ekpe."
        ]
      },
      {
        "type": "verse",
        "number": 15,
        "content": [
          "Ọ bụrụ na ọ dị otu a, olee ihe m ga-eme? Aga m eji mmụọ m kpee ekpere, jirikwa uche kpee ekpere. Aga m ejikwa mmụọ m bụọ abụ, jirikwa uche m bụọ abụ."
        ]
      },
      {
        "type": "verse",
        "number": 16,
        "content": [
          "Ma o bụghị otu a, mgbe i ji asụsụ ọzọ nke a na-amaghị na-eto Chineke nʼime mmụọ, olee otu ndị niile nọ nʼụlọ nzukọ ahụ na-aghọtaghị ihe ị na-ekwu ga-esi zaa Amen?"
        ]
      },
      {
        "type": "verse",
        "number": 17,
        "content": [
          "Ọ bụ ezie na ị na-enye ekele nke ọma, ma ọ naghị ewuli onye ọbụla elu."
        ]
      },
      {
        "type": "verse",
        "number": 18,
        "content": [
          "Ana m ekele Chineke nʼihi na ana m asụ asụsụ dị iche iche",
          {
            "noteId": 25
          },
          "karịa unu niile."
        ]
      },
      {
        "type": "verse",
        "number": 19,
        "content": [
          "Ma mgbe ọbụla a gbakọrọ na nzukọ ife ofufe, ọ na-akara m mma ikwu naanị mkpụrụ okwu ise nke mmadụ niile ga-aghọta na nke ga-abakwara ha uru, karịa na m kwuru puku mkpụrụ okwu iri nʼasụsụ dị iche iche nke onye ọbụla na-apụghị ịghọta."
        ]
      },
      {
        "type": "verse",
        "number": 20,
        "content": [
          "Ụmụnna m, unu abụla ụmụntakịrị nʼechiche unu. Bụrụnụ ụmụntakịrị nʼihe gbasara ime ihe ọjọọ, ma bụrụnụ ndị nwere uche nʼihe gbasara ụdị okwu a."
        ]
      },
      {
        "type": "verse",
        "number": 21,
        "content": [
          "E dere ya nʼakwụkwọ iwu,",
          {
            "text": "“Site na egbugbere ọnụ ndị mba ọzọ",
            "poem": 1
          },
          {
            "text": "sitekwa nʼire ndị na-asụ iche iche",
            "poem": 2
          },
          {
            "text": "ka m ga-agwa ndị a okwu,",
            "poem": 1
          },
          {
            "text": "ma ọbụladị otu a, ha agaghị ege m ntị,",
            "poem": 2
          },
          {
            "text": "ka Onyenwe anyị kwuru.”",
            "poem": 2
          },
          {
            "noteId": 26
          }
        ]
      },
      {
        "type": "verse",
        "number": 22,
        "content": [
          "Ịsụ asụsụ dị iche iche abụghị ihe nlere anya nye ndị kwere ekwe, kama ọ bụ ihe ama nye ndị na-ekweghị ekwe. Ma ibu amụma bụ maka ndị kwere ekwe, ọ bụghị maka ndị na-ekweghị ekwe."
        ]
      },
      {
        "type": "verse",
        "number": 23,
        "content": [
          "Ọ bụrụ na nzukọ niile ezukọọ nʼọgbakọ ekpere, mmadụ niile a na-asụ nʼolu dị iche iche nʼotu mgbe, ọ bụrụkwa na ndị na-aghọtaghị, maọbụ ndị na-ekweghị ekwe abata nʼebe ahụ, gịnị ka ha ga-ekwu? Ha ọ gaghị asị na isi emebiela ndị a?"
        ]
      },
      {
        "type": "verse",
        "number": 24,
        "content": [
          "Ma ọ bụrụ na onye na-ekweghị ekwe maọbụ onye ọhụrụ abata mgbe onye ọbụla na-ebu amụma, ha ga-abụ ndị mmadụ niile ga-atụ mmehie ha nʼanya maakwa ha ikpe mmehie."
        ]
      },
      {
        "type": "verse",
        "number": 25,
        "content": [
          "Mgbe a na-eme ka ihe nzuzo nke obi ha niile pụta ìhè, onye dị otu a ga-egbu ikpere nʼala kpọọ isiala nye Chineke sị, “Nʼezie, Chineke nọ nʼetiti unu.”"
        ]
      },
      {
        "type": "heading",
        "content": [
          "Usoro Ofufe"
        ]
      },
      {
        "type": "verse",
        "number": 26,
        "content": [
          "Ugbu a, ụmụnna m, kedụ otu o kwesiri ịdị? Mgbe ọbụla unu zukọrọ, ụfọdụ kwesiri ịbụ abụ, onye ọzọ ga-ezi unu ihe; maọbụ gwa unu ozi dị mkpa e gosiri ya, maọbụ jiri asụsụ nke ọ na-amụghị gwa unu okwu, ka onye ọzọ kọwaa ihe onye ji asụsụ a dị iche kwuo okwu kwuru. Ma ka ihe ọbụla e mere nʼime ụlọ chọọchị bụrụ ihe ga-ewuli onye ọbụla elu."
        ]
      },
      {
        "type": "verse",
        "number": 27,
        "content": [
          "A sịkwa na ọ dị ndị chọrọ iji asụsụ dị iche kwuo okwu, ka mmadụ abụọ maọbụ atọ kwuo. Kama ka ha kwuo nʼotu nʼotu nʼusoro. Ka onye ga-akọwa ihe ha kwuru nọrọkwa nʼebe ahụ."
        ]
      },
      {
        "type": "verse",
        "number": 28,
        "content": [
          "Ọ bụrụ na ọ dịghị onye ga-akọwa ihe ha na-asụ, ka onye ahụ na-asụ asụsụ dị iche na chọọchị mechie ọnụ ya. Ya na Chineke sụrịta ya."
        ]
      },
      {
        "type": "verse",
        "number": 29,
        "content": [
          "Ka mmadụ abụọ maọbụ atọ nwere onyinye ibu amụma kwuo okwu nʼotu nʼotu, ka ndị ọzọ tulee ihe ha kwuru."
        ]
      },
      {
        "type": "verse",
        "number": 30,
        "content": [
          "Ọ bụrụ na-ekpughere onye ọzọ nọdụ nʼakụkụ ya ihe, ka onye mbụ mechie ọnụ ya."
        ]
      },
      {
        "type": "verse",
        "number": 31,
        "content": [
          "Nʼihi na unu nwere ike ibu amụma nʼotu nʼotu, ka mmadụ niile nwee ike ịmụta ihe ma bụrụkwa ndị a gbara ume."
        ]
      },
      {
        "type": "verse",
        "number": 32,
        "content": [
          "Mmụọ niile nke ndị amụma ka a na-edokwa nʼokpuru ndị amụma."
        ]
      },
      {
        "type": "verse",
        "number": 33,
        "content": [
          "Nʼihi na Chineke abụghị Chineke nke aghara, kama ọ bụ nke udo. Otu a ka ọ dị nʼime ọgbakọ niile nke ndị nsọ."
        ]
      },
      {
        "type": "verse",
        "number": 34,
        "content": [
          "Ụmụ nwanyị ekwesighị ikwu okwu nʼime chọọchị. Ha ekwesighị itinye ọnụ na ntụgha ụka ọbụla, nʼihi na iwu kwuru ka ha debe onwe ha nʼokpuru ndị ọchịchị."
        ]
      },
      {
        "type": "verse",
        "number": 35,
        "content": [
          "Ọ bụrụ na ọ dị ihe ha chọrọ ịmata, ha jụọ di ha mgbe ha lara nʼụlọ. Nʼihi na ọ bụ ihe ihere na nwanyị ga-ekwu okwu nʼime ọgbakọ chọọchị."
        ]
      },
      {
        "type": "verse",
        "number": 36,
        "content": [
          "Unu chere na okwu Chineke malitere nʼaka unu? Unu chekwara na ọ ga-akwụsị nʼaka unu? Ụgha!"
        ]
      },
      {
        "type": "verse",
        "number": 37,
        "content": [
          "Ọ bụrụ na ọ dị onye na-eche na ya bụ onye amụma, maọbụ na ya nwere onyinye nke Mmụọ Nsọ, naanị ihe m na-achọ ka ọ ghọta bụ na ihe m na-edere unu bụ iwu Onyenwe anyị nʼonwe ya nyere m."
        ]
      },
      {
        "type": "verse",
        "number": 38,
        "content": [
          "Ọ bụrụ na ọ dị onye nọgidere jụ ịnabata ihe ndị a, unu aṅala ya ntị."
        ]
      },
      {
        "type": "verse",
        "number": 39,
        "content": [
          "Ya mere, ụmụnna m, ka ibu amụma bụrụ ihe na-agụ unu agụụ, unu egbochikwala onyinye nke ịsụ nʼire dị iche iche."
        ]
      },
      {
        "type": "verse",
        "number": 40,
        "content": [
          "Ma meenụ ihe niile nʼụzọ dị mma, ka ha dịkwa nʼusoro."
        ]
      }
    ],
    "footnotes": [
      {
        "noteId": 25,
        "caller": "+",
        "text": "Nke bụ ịsụ nʼire",
        "reference": {
          "chapter": 14,
          "verse": 18
        }
      },
      {
        "noteId": 26,
        "caller": "+",
        "text": "Aịz 28:11,12",
        "reference": {
          "chapter": 14,
          "verse": 21
        }
      }
    ]
  },
  "thisChapterLink": "/api/ibo_bib/1CO/14.json",
  "thisChapterAudioLinks": {},
  "nextChapterApiLink": "/api/ibo_bib/1CO/15.json",
  "nextChapterAudioLinks": {},
  "previousChapterApiLink": "/api/ibo_bib/1CO/13.json",
  "previousChapterAudioLinks": {},
  "numberOfVerses": 40
}