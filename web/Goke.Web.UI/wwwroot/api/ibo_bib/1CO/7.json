{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "1CO",
    "translationId": "ibo_bib",
    "name": "1 Ndị Kọrint",
    "commonName": "1 Ndị Kọrint",
    "title": "1 Ndị Kọrint",
    "order": 46,
    "numberOfChapters": 16,
    "sha256": "21c54ff4dae8b5480036e57416036ac42a2d69e002073675b6720846a5b5015a",
    "firstChapterApiLink": "/api/ibo_bib/1CO/1.json",
    "lastChapterApiLink": "/api/ibo_bib/1CO/16.json",
    "totalNumberOfVerses": 437
  },
  "chapter": {
    "number": 7,
    "content": [
      {
        "type": "heading",
        "content": [
          "Ajụjụ banyere ọlụlụ dị na nwunye"
        ]
      },
      {
        "type": "verse",
        "number": 1,
        "content": [
          "Ugbu a, okwu banyere ihe unu dere nʼakwụkwọ: “Ọ dị mma ka nwoke ghara ịmetụ nwanyị aka.”"
        ]
      },
      {
        "type": "verse",
        "number": 2,
        "content": [
          "Ma nʼihi ọtụtụ ihe omume banyere ịkwa iko, ka nwoke ọbụla nwee nwunye nke aka ya, nwanyị ọbụla di nke aka ya."
        ]
      },
      {
        "type": "verse",
        "number": 3,
        "content": [
          "Ka nwoke ọbụla jisie ike na-akwụ nwunye ya ụgwọ mmekọ o ji ya. Nwanyị ọbụla ga-emekwara di ya otu aka ahụ."
        ]
      },
      {
        "type": "verse",
        "number": 4,
        "content": [
          "Nʼihi na nwanyị ọbụla lụrụ di adịghịkwa achị ahụ ya, kama ọ bụ di ya na-achị ya. Otu aka ahụ, di anakwaghị achị ahụ ya, kama ọ bụ nwunye ya na-achị ya."
        ]
      },
      {
        "type": "verse",
        "number": 5,
        "content": [
          "Ka di na nwunye hapụ igbochi ibe ha mmekọrịta nke anụ ahụ ruuru ha. Karịakwa maọbụ na mkpebi ha nwere nʼetiti onwe ha ịnọrọ iche nwa oge nta nʼihi inyefe onwe ha ikpe ekpere. Mgbe oge a gasịrị, ha ga-agakwa nʼihu na mmekọrịta ha, ka e site otu a hapụ inye ekwensu ohere ịnwa ha ọnwụnwa nʼihi enweghị ike ha ijide onwe ha aka."
        ]
      },
      {
        "type": "verse",
        "number": 6,
        "content": [
          "Anaghị m enye nke a dị ka iwu, kama ọ bụ alo ka m na-atụnyere unu."
        ]
      },
      {
        "type": "verse",
        "number": 7,
        "content": [
          "Asị m kwuo, aga m asị na ọ ga-aka mma ka mmadụ niile nọrọ dị ka m. Ma onye ọbụla nwere onyinye nke Chineke nyere ya. O nyere otu onye nke a, onye ọzọ nke ọzọ."
        ]
      },
      {
        "type": "verse",
        "number": 8,
        "content": [
          "Ma ana m agwa ndị na-anọghị nʼọnọdụ di na nwunye na ndị di ha nwụrụ anwụ, na ọ ka mma ka ha nọdụ na-alụghị di maọbụ nwunye, dịka m onwe m nọ."
        ]
      },
      {
        "type": "verse",
        "number": 9,
        "content": [
          "Ma ọ bụrụ na ha apụghị ijide onwe ha, ha gaa chọrọ di maọbụ nwunye lụọ. Ọ ka mma ịlụ di maọbụ nwunye, karịa mmadụ ịgba ara site nʼagụụ nke anụ ahụ."
        ]
      },
      {
        "type": "verse",
        "number": 10,
        "content": [
          "Ugbu a, unu ndị nwere di na ndị nwere nwunye niile, enwere m iwu m na-enye unu. (O sighị nʼaka m, kama o si nʼaka Onyenwe anyị): O kwesighị ka nwanyị ọbụla hapụ di ya."
        ]
      },
      {
        "type": "verse",
        "number": 11,
        "content": [
          "A sịkwa na ọ hapụ di ya, ya nọọrọ onwe ya, maọbụ ya laghachikwuru di ya. Ka nwoke ọbụla gharakwa ịgba nwunye ya alụkwaghị m."
        ]
      },
      {
        "type": "verse",
        "number": 12,
        "content": [
          "Ma ana m agwa mmadụ ndị ọzọ (nke a abụghị iwu nke Onyenwe anyị nyere). Ọ bụrụ na nwanna alụọ nwanyị nke na-ekweghị ekwe, ya achụpụla ya ma ọ bụrụ na nwanyị ahụ achọọ ịnọgide dịka nwunye ya."
        ]
      },
      {
        "type": "verse",
        "number": 13,
        "content": [
          "Ọ bụrụkwa na nwanyị kwere ekwe alụọ di nke na-ekweghị ekwe, ya agbarala di ya alụkwaghị m, ma ọ bụrụ na di ya chọrọ ịnọgide dịka di ya."
        ]
      },
      {
        "type": "verse",
        "number": 14,
        "content": [
          "Nʼihi na edoola di ahụ na-ekweghị ekwe nsọ site na nwunye ya, otu a kwa a na-edokwa nwunye ahụ na-ekweghị ekwe nsọ site na di ya, bụ onye kwere ekwe. Ọ bụrụ na ọ dịghị otu a, ụmụ unu ga-abụ ndị na-adịghị ọcha. Ma otu ọ dị, ha dị nsọ."
        ]
      },
      {
        "type": "verse",
        "number": 15,
        "content": [
          "Ma ọ bụrụ na onye ahụ nke na-ekweghị ekwe ekewapụ onwe ya, ya dịrị otu ahụ, nke a emeghị ka nwanna anyị nwoke maọbụ nwanna anyị nwanyị bụrụ ohu nʼọnọdụ dị otu a, nʼihi na Chineke kpọrọ anyị ka anyị bie ndụ udo."
        ]
      },
      {
        "type": "verse",
        "number": 16,
        "content": [
          "Gị nwunye, ị mara maọbụ gị ga-azọpụta di gị? Ma, gị bụ di, si aṅa mara maọbụ gị ga-azọpụta nwunye gị?"
        ]
      },
      {
        "type": "heading",
        "content": [
          "Ọnọdụ mmadụ"
        ]
      },
      {
        "type": "verse",
        "number": 17,
        "content": [
          "Ka onye ọbụla bie ndụ ya dịka amara Onyenwe anyị nyere ya si dị, nakwa nʼọnọdụ nke Chineke kpọrọ ya. Nke a bụ iwu m na-enye nʼụlọ chọọchị niile."
        ]
      },
      {
        "type": "verse",
        "number": 18,
        "content": [
          "Akpọrọ onye ọbụla mgbe e biri ya ugwu? Ya achọla iwepụ akara obibi ugwu ya. Ka onye a na-ebighị ugwu tupu ọkpụkpọ ya hapụ inye onwe ya nsogbu ịchọ ụzọ a ga-esi bie ya ugwu."
        ]
      },
      {
        "type": "verse",
        "number": 19,
        "content": [
          "Nʼihi na ọ dịghị mkpa ma e biri gị ugwu ma e bighị gị ugwu. Ihe kachasị mkpa bụ idebe iwu Chineke."
        ]
      },
      {
        "type": "verse",
        "number": 20,
        "content": [
          "Ka onye ọbụla nọgide dịka ọ dị mgbe a kpọrọ ya."
        ]
      },
      {
        "type": "verse",
        "number": 21,
        "content": [
          "Ị bụ ohu mgbe a kpọrọ gị? Echegbula onwe gị nʼihi ya. Kama ọ bụrụ na ọ dị ụzọ ị pụrụ isi nwere onwe gị, were ohere ahụ mee ihe ugbu a."
        ]
      },
      {
        "type": "verse",
        "number": 22,
        "content": [
          "Nʼihi na onye ọbụla Onyenwe anyị Chineke kpọrọ mgbe o bụ ohu, aghọọla onye nweere onwe ya nʼime Onyenwe anyị. Otu aka ahụ, onye nwerela onwe ya mgbe Onyenwe anyị kpọrọ ya aghọọla ohu nke Kraịst."
        ]
      },
      {
        "type": "verse",
        "number": 23,
        "content": [
          "Akwụọla ụgwọ isi unu, unu abụkwala ohu mmadụ ọzọ."
        ]
      },
      {
        "type": "verse",
        "number": 24,
        "content": [
          "Ụmụnna m, nʼọnọdụ ọbụla mmadụ nọ mgbe a kpọrọ ya, ya nọgidesie ike nʼime Chineke."
        ]
      },
      {
        "type": "heading",
        "content": [
          "Ndị na-alụbeghị di"
        ]
      },
      {
        "type": "verse",
        "number": 25,
        "content": [
          "Ihe banyere ụmụ agbọghọ na-amaghị nwoke. Enweghị m iwu ọbụla site nʼaka Onyenwe anyị banyere ajụjụ a, ma aga m ekwu uche nke aka m dịka onye sitere nʼebere nke Onyenwe anyị kwesiri ntụkwasị obi."
        ]
      },
      {
        "type": "verse",
        "number": 26,
        "content": [
          "Echere m na ọ ka mma ugbu a, nʼihi nsogbu nke na-abịanụ ka onye ọbụla nọdụrụ onwe ya dịka o siri nọrọ ugbu a."
        ]
      },
      {
        "type": "verse",
        "number": 27,
        "content": [
          "Ị lụọla nwanyị? Achọla nkewa. Ọ bụ na ị lụbeghị nwanyị? Ejela ịchọ onye ị ga-alụ."
        ]
      },
      {
        "type": "verse",
        "number": 28,
        "content": [
          "Ma ọ bụrụ na i kpebie nʼobi gị ịlụ nwunye, i meghị mmehie ọbụla; ọ bụrụkwa na nwaagbọghọ ekpebie na ọ ga-alụ di, o meghị mmehie. Ndị lụrụ di na nwunye ga-enwe ọtụtụ nsogbu nʼime ụwa. Ọ ga-amasị m igbochiri unu nsogbu ndị ahụ."
        ]
      },
      {
        "type": "verse",
        "number": 29,
        "content": [
          "Ihe unu kwesiri ịma, ụmụnna, bụ na oge anyị nwere fọdụrụ naanị ntakịrị, site ugbu a gaa nʼihu ndị nwere nwunye ga-adị ndụ ha dịka ndị na-enweghị."
        ]
      },
      {
        "type": "verse",
        "number": 30,
        "content": [
          "Ka ndị na-akwa akwa bie ndụ dịka ndị ihe anaghị ewute, ka ndị na-achị ọchị dịrị ka ndị obi na-adịghị atọ ụtọ. Ka ndị na-azụ ahịa dịrị dịka ndị na-enweghị ngwa ahịa ọbụla."
        ]
      },
      {
        "type": "verse",
        "number": 31,
        "content": [
          "Ka ndị na-etinye oge nʼihe ụtọ nke ụwa hapụ ibi ndụ ịchọ iritecha ihe niile dị nʼụwa nʼuru. Nʼihi na ụwa, otu ọ dị ugbu a, bụ ihe na-agabiga agabiga."
        ]
      },
      {
        "type": "verse",
        "number": 32,
        "content": [
          "Unu emela ihe ga-ewetara unu oke echiche. Nwoke na-alụbeghị nwanyị nwere ohere iji oge ya niile rụọra Onyenwe anyị ọrụ. O nwekwara ohere ịgbalịsị ike ime ihe ga-atọ Onyenwe anyị ụtọ."
        ]
      },
      {
        "type": "verse",
        "number": 33,
        "content": [
          "Ma nwoke nwere nwunye na-echegbu onwe ya banyere ihe igbo mkpa nke ụwa a, otu ọ ga-esi mee ihe ga-atọ nwunye ya ụtọ."
        ]
      },
      {
        "type": "verse",
        "number": 34,
        "content": [
          "Ọ na-enwekwa obi abụọ nʼihe ọbụla ọ chọrọ ime. Otu a ka ọ dịkwa nye nwaagbọghọ na-alụbeghị di maọbụ onye nke na-amabeghị nwoke, nchegbu ya bụ banyere ihe nke Onyenwe anyị. Ọchịchọ ya bụ ka ọ dị nsọ nʼanụ ahụ ya na nʼime mmụọ ya. Ma nwanyị nwere di na-echegbu onwe ya banyere ihe nke ụwa a, otu ọ ga-esi mee ihe ga-atọ di ya ụtọ."
        ]
      },
      {
        "type": "verse",
        "number": 35,
        "content": [
          "Ana m ekwu ihe ndị a maka ọ dị mma nke unu onwe unu, ọ bụghị ịgbalị igbochi unu, kama ọ bụ ka unu nwee ike bie ndụ unu nʼụzọ kwesiri ekwesi, werekwa ịhụnanya zuruoke rụọra Onyenwe anyị ọrụ."
        ]
      },
      {
        "type": "verse",
        "number": 36,
        "content": [
          "Ọ bụrụ na nwoke ọbụla enweghị ike ijide onwe ya nʼihi agụụ mmekọrịta nke nwoke na nwanyị na-agụ ya nʼebe nwaagbọghọ ya na ya kpebiri ịlụ nọ, ya mee ihe ọ na-achọ, o meghị mmehie ọbụla, ha lụọ di na nwunye."
        ]
      },
      {
        "type": "verse",
        "number": 37,
        "content": [
          "Ma ọ bụrụ na onye ọbụla ekpebie nʼobi ya, ma nwee ike ijide onwe ya, ka o si nʼenweghị mmanye ọbụla idebe nwaagbọghọ e kwuru na ọ ga-alụ na-enweghị mmekọ ọbụla, ọ bụ ihe dị mma ka o mere."
        ]
      },
      {
        "type": "verse",
        "number": 38,
        "content": [
          "Ya mere, onye ahụ lụrụ nwaagbọghọ o kwuru na ọ ga-alụ mere nke ọma, ma onye kpebikwara na ọ gaghị alụ mekwara nke ọma karịa."
        ]
      },
      {
        "type": "verse",
        "number": 39,
        "content": [
          "Njikọta e jikọtara nwunye na di ya na-adị ire naanị mgbe di nwanyị dị ndụ. Ọ bụrụ na di ya anwụọ o nwere ike ịlụ di ọzọ, ma ọ lụọ ya nʼime Onyenwe anyị."
        ]
      },
      {
        "type": "verse",
        "number": 40,
        "content": [
          "Nʼuche m, ọ ga-enwe ọṅụ nʼobi ya karịa ma ọ bụrụ na ọ lụghị di ọzọ. Ana m echekwa na mụ onwe m nwekwara Mmụọ nke Chineke.",
          {
            "noteId": 19
          }
        ]
      }
    ],
    "footnotes": [
      {
        "noteId": 19,
        "caller": "+",
        "text": "Ndụmọdụ ndị a m nyere unu si na Mmụọ nke Chineke.",
        "reference": {
          "chapter": 7,
          "verse": 40
        }
      }
    ]
  },
  "thisChapterLink": "/api/ibo_bib/1CO/7.json",
  "thisChapterAudioLinks": {},
  "nextChapterApiLink": "/api/ibo_bib/1CO/8.json",
  "nextChapterAudioLinks": {},
  "previousChapterApiLink": "/api/ibo_bib/1CO/6.json",
  "previousChapterAudioLinks": {},
  "numberOfVerses": 40
}