{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "1CO",
    "translationId": "ibo_bib",
    "name": "1 Ndị Kọrint",
    "commonName": "1 Ndị Kọrint",
    "title": "1 Ndị Kọrint",
    "order": 46,
    "numberOfChapters": 16,
    "sha256": "21c54ff4dae8b5480036e57416036ac42a2d69e002073675b6720846a5b5015a",
    "firstChapterApiLink": "/api/ibo_bib/1CO/1.json",
    "lastChapterApiLink": "/api/ibo_bib/1CO/16.json",
    "totalNumberOfVerses": 437
  },
  "chapter": {
    "number": 12,
    "content": [
      {
        "type": "heading",
        "content": [
          "Onyinye Mmụọ Nsọ na-enye"
        ]
      },
      {
        "type": "verse",
        "number": 1,
        "content": [
          "Ugbu a ụmụnna m, achọrọ m ka unu mata ihe gbasara onyinye nke Mmụọ Nsọ na-enye."
        ]
      },
      {
        "type": "verse",
        "number": 2,
        "content": [
          "Unu matara na mgbe unu bụ ndị na-amaghị Chineke, e duru unu nʼotu ụzọ maọbụ nke ọzọ, duhie unu ụzọ iso arụsị ndị ahụ dara ogbi."
        ]
      },
      {
        "type": "verse",
        "number": 3,
        "content": [
          "Ya mere, achọrọ m ka unu ghọta nke ọma na ọ dịghị onye ọbụla na-ekwu okwu site nʼodudu Mmụọ nke Chineke, pụrụ ị sị, “Ka Jisọs bụrụ onye a bụrụ ọnụ.” Ọ dịkwaghị onye ọbụla pụrụ ikwu, na “Jisọs bụ Onyenwe anyị,” ma ọ bụghị site na Mmụọ Nsọ."
        ]
      },
      {
        "type": "verse",
        "number": 4,
        "content": [
          "Onyinye amara dị iche iche dị, ma otu Mmụọ Nsọ ahụ na-enye ha niile."
        ]
      },
      {
        "type": "verse",
        "number": 5,
        "content": [
          "E nwekwara ụdị ije ozi dị iche iche, maọbụ otu Onyenwe anyị ahụ ka a na-ejere ozi."
        ]
      },
      {
        "type": "verse",
        "number": 6,
        "content": [
          "Ụdị ike dị iche iche nke eji arụ ọrụ dịkwa, ma otu Chineke ahụ na-etinye ike ndị a nʼime onye ọbụla iji jee ozi."
        ]
      },
      {
        "type": "verse",
        "number": 7,
        "content": [
          "Ọ na-enyekwa onye ọbụla amara izipụta ike nke Mmụọ Nsọ maka ọdịmma mmadụ niile."
        ]
      },
      {
        "type": "verse",
        "number": 8,
        "content": [
          "Mmụọ Nsọ na-enye otu onye onyinye ikwu okwu amamihe, na-enyekwa onye ọzọ onyinye ịma ihe ọmụma, site nʼotu Mmụọ ahụ."
        ]
      },
      {
        "type": "verse",
        "number": 9,
        "content": [
          "Otu Mmụọ nsọ a na-enye onye ọzọ onyinye inwe okwukwe, na-enyekwa onye ọzọ onyinye inwe ike ịgwọ ọrịa."
        ]
      },
      {
        "type": "verse",
        "number": 10,
        "content": [
          "Onye ọzọ ka ọ na-enye onyinye ịrụ ọrụ ịtụnanya, onye ọzọ ike ibu amụma. Onye ọzọ ka ọ na-enye ike ịkọwa ụdị mmụọ dị iche iche, ma onye ọzọkwa ka ọ na-enye ike ịsụ asụsụ dị iche iche. Ma ọ na-enyekwa onye ọzọ ike ịkọwa ihe onye na-asụ asụsụ ndị a na-ekwu."
        ]
      },
      {
        "type": "verse",
        "number": 11,
        "content": [
          "Ọ bụ otu Mmụọ ahụ na-enye onyinye ndị a niile. Ọ na-enye onye ọbụla onyinye dị iche iche dịka Mmụọ Nsọ si kpebie."
        ]
      },
      {
        "type": "heading",
        "content": [
          "Otu ahụ ma ọtụtụ akụkụ"
        ]
      },
      {
        "type": "verse",
        "number": 12,
        "content": [
          "Dịka ahụ anyị si nwe akụkụ dị iche iche, ma bụrụkwa otu ahụ, nʼagbanyeghị na o nwere ọtụtụ akụkụ, otu a ka anụ ahụ Kraịst dịkwa."
        ]
      },
      {
        "type": "verse",
        "number": 13,
        "content": [
          "Site nʼotu Mmụọ Nsọ ahụ ka e mere anyị niile baptizim nʼotu nʼotu, ma ndị Juu ma ndị Griik, ma ohu ma ndị nwe onwe ha. E meela ka anyị ṅụọ ọbara ya, nʼime njikọ nke otu Mmụọ Nsọ ahụ."
        ]
      },
      {
        "type": "verse",
        "number": 14,
        "content": [
          "Ahụ mmadụ abụghị naanị otu akụkụ, kama o nwere ọtụtụ akụkụ ahụ."
        ]
      },
      {
        "type": "verse",
        "number": 15,
        "content": [
          "Ọ bụrụ na ụkwụ asị, “Nʼihi na-abụghị m aka, esoghị nʼahụ,” nke a agaghị egbochi ya ka ọ gharakwa ịbụ otu nʼakụkụ anụ ahụ."
        ]
      },
      {
        "type": "verse",
        "number": 16,
        "content": [
          "Otu a kwa, ọ bụrụ na ntị asị, “Ebe m na-abụghị anya abụghị m otu akụkụ anụ ahụ.” Okwu a kwa agaghị eme ka ntị ghara ịbụ akụkụ anụ ahụ."
        ]
      },
      {
        "type": "verse",
        "number": 17,
        "content": [
          "Ọ bụrụ na ahụ niile bụ anya, olee ka ahụ ga-esi nụ ihe? Ọ bụrụkwa na ahụ mmadụ bụ naanị ntị ọ ga-esi aṅaa nụ isisi ihe ọbụla?"
        ]
      },
      {
        "type": "verse",
        "number": 18,
        "content": [
          "Ma otu ihe si dị, Chineke debere nʼotu nʼotu akụkụ niile dị nʼahụ dịka o si chọọ."
        ]
      },
      {
        "type": "verse",
        "number": 19,
        "content": [
          "A sị na akụkụ niile dị nʼahụ bụ otu ihe, kedụ ebe ahụ ga-adị?"
        ]
      },
      {
        "type": "verse",
        "number": 20,
        "content": [
          "Otu ọ dị, ọ bụ ezie na ihe dị nʼahụ dị ọtụtụ, ma ha niile bụ otu ahụ."
        ]
      },
      {
        "type": "verse",
        "number": 21,
        "content": [
          "Nʼihi nke a, anya enweghị ike ịgwa aka sị, “Achọghị m gị, nʼihi na ị dịghị m mkpa.” Isi agakwaghị agwa ụkwụ sị, “Achọghị m inyeaka gị.”"
        ]
      },
      {
        "type": "verse",
        "number": 22,
        "content": [
          "Kama ọ bụ akụkụ ahụ anyị ndị na-esighị ike bụ ndị dị anyị mkpa karịa."
        ]
      },
      {
        "type": "verse",
        "number": 23,
        "content": [
          "E e, akụkụ ndị ahụ anyị na-eche na ha adịghị mkpa ka anyị na-eji nsọpụrụ na-elekọta. Akụkụ ndị ahụ na-ekwesighị ile anya ka anyị na-enye ugwu, ma na-ekpuchi ha."
        ]
      },
      {
        "type": "verse",
        "number": 24,
        "content": [
          "Ma anyị adịghị esi otu a elekọta akụkụ ahụ ndị ahụ anya na-ahụ nʼụzọ pụrụ iche, nʼihi na Chineke kpachapụrụ anya mee ka akụkụ ndị ahụ dịkarịsịrị nta bụrụ nke anyị kwesiri inye nsọpụrụ karịa."
        ]
      },
      {
        "type": "verse",
        "number": 25,
        "content": [
          "Nʼụzọ dị otu a, nkewa ọbụla adịghị nʼahụ mmadụ. Akụkụ ọbụla maara mkpa ibe ya, ha na-egborịtakwara onwe ha mkpa ha."
        ]
      },
      {
        "type": "verse",
        "number": 26,
        "content": [
          "Ọ bụrụ na otu akụkụ enwe nsogbu, akụkụ ndị ọzọ ga-eketa oke na nsogbu ahụ. Ọ bụrụkwa na otu akụkụ emee ihe ga-eweta otuto ọ bụ ahụ niile na-enwe otuto ahụ."
        ]
      },
      {
        "type": "verse",
        "number": 27,
        "content": [
          "Ugbu a, unu niile nʼotu nʼotu bụ otu anụ ahụ Kraịst. Unu bụkwa akụkụ ahụ ya nʼotu nʼotu, bụrụkwa ndị dị mkpa nʼahụ ahụ."
        ]
      },
      {
        "type": "verse",
        "number": 28,
        "content": [
          "Nke a bụ ụfọdụ nʼime akụkụ dị iche iche Chineke tinyere na chọọchị; nke mbụ bụ ndị ozi, ndị amụma, ndị nkuzi, ndị na-arụ ọrụ ịtụnanya, ndị na-agwọ ọrịa, ndị pụrụ inyere mmadụ ibe ha aka, ndị nwere onyinye ịchịkọta ihe niile nʼusoro, na ndị na-asụ asụsụ dị iche iche."
        ]
      },
      {
        "type": "verse",
        "number": 29,
        "content": [
          "Ha niile, ha bụ ndị ozi? Ha niile ha bụ ndị amụma? Ha niile ha bụ ndị nkuzi? Ha niile ha bụ ndị ọrụ ebube?"
        ]
      },
      {
        "type": "verse",
        "number": 30,
        "content": [
          "Ha niile ha nwere onyinye ịgwọ ọrịa? Ha niile ha na-asụ nʼolu dị iche iche? Ha niile ha nwere onyinye nke ịkọwa asụsụ dị iche iche?"
        ]
      },
      {
        "type": "verse",
        "number": 31,
        "content": [
          "Ugbu a, gbalịsienụ ike inweta onyinye kachasị dị elu karịa. Ịhụnanya kachasị mkpa Ma aga m ezi unu ụzọ nke kachasị ihe a niile mma."
        ]
      }
    ],
    "footnotes": []
  },
  "thisChapterLink": "/api/ibo_bib/1CO/12.json",
  "thisChapterAudioLinks": {},
  "nextChapterApiLink": "/api/ibo_bib/1CO/13.json",
  "nextChapterAudioLinks": {},
  "previousChapterApiLink": "/api/ibo_bib/1CO/11.json",
  "previousChapterAudioLinks": {},
  "numberOfVerses": 31
}