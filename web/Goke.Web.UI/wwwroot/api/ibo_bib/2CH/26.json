{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "2CH",
    "translationId": "ibo_bib",
    "name": "2 Ihe E Mere",
    "commonName": "2 Ihe E Mere",
    "title": "2 Ihe e mere",
    "order": 14,
    "numberOfChapters": 36,
    "sha256": "cde79ac1d8fb16cf2f2f233680e6fe152cad9f01601d717aa3d8c8a7ad473897",
    "firstChapterApiLink": "/api/ibo_bib/2CH/1.json",
    "lastChapterApiLink": "/api/ibo_bib/2CH/36.json",
    "totalNumberOfVerses": 822
  },
  "chapter": {
    "number": 26,
    "content": [
      {
        "type": "heading",
        "content": [
          "Ụzaya eze Juda"
        ]
      },
      {
        "type": "verse",
        "number": 1,
        "content": [
          "Mgbe ahụ, ndị Juda mere Ụzaya",
          {
            "noteId": 217
          },
          "eze nʼọnọdụ Amazaya nna ya, mgbe ọ dị naanị afọ iri na isii."
        ]
      },
      {
        "type": "verse",
        "number": 2,
        "content": [
          "Ọ bụ Ụzaya wugharịrị obodo Elat, nwetaghachi ya nye Juda mgbe eze bụ Amazaya sooro ndị nna nna ya dinaa nʼọnwụ."
        ]
      },
      {
        "type": "verse",
        "number": 3,
        "content": [
          "Ụzaya dị afọ iri na isii mgbe ọ malitere ịchị dịka eze. Ọ chịrị iri afọ ise na abụọ na Jerusalem."
        ]
      },
      {
        "type": "verse",
        "number": 4,
        "content": [
          "O soro nzọ ụkwụ nna ya bụ Amazaya mee ihe ziri ezi nʼanya Onyenwe anyị."
        ]
      },
      {
        "type": "verse",
        "number": 5,
        "content": [
          "Ụzaya chọsịrị Chineke ike ụbọchị niile nke Zekaraya na-adị ndụ, bụ onye mere ka ọ ghọta ịtụ egwu Chineke. Mgbe niile, dịka ọ na-achọ Onyenwe anyị, Chineke nyere ya ọganihu."
        ]
      },
      {
        "type": "verse",
        "number": 6,
        "content": [
          "O busoro ndị Filistia agha, ma kụdakwa mgbidi niile nke Gat, Jabna, na Ashdọd. Emesịa, o wuziri ọtụtụ obodo dị nʼakụkụ Ashdọd na nʼebe ndị ọzọ nʼobodo Filistia."
        ]
      },
      {
        "type": "verse",
        "number": 7,
        "content": [
          "Chineke nọnyeere ya nʼọgụ niile ọ lụsoro ndị Filistia, na ndị Arab bi na Gua Baal na ndị Meunim."
        ]
      },
      {
        "type": "verse",
        "number": 8,
        "content": [
          "Ndị Amọn na-atụtara ya ụtụ afọ niile, ude aha ya ruru ọ bụladị ala Ijipt nʼihi na ọ ghọrọ onye dị ike nke ukwuu."
        ]
      },
      {
        "type": "verse",
        "number": 9,
        "content": [
          "O wuru ọtụtụ ụlọ elu nche na Jerusalem na nkuku Ọnụ Ụzọ Ama, nʼỌnụ Ụzọ Ama Ndagwurugwu, na nkuku mgbidi, wusie ha ike."
        ]
      },
      {
        "type": "verse",
        "number": 10,
        "content": [
          "O wukwara ọtụtụ ụlọ elu nche siri ike nʼọzara, gwuokwa ọtụtụ olulu mmiri nʼihi na o nwere ọtụtụ anụ ụlọ na ndagwurugwu, na nʼala dị larịị. Ọ hụrụ ịrụ ọrụ ubi nʼanya, nʼihi ya, o nwere ọtụtụ ndị na-arụ ọrụ nʼubi na ubi vaịnị ya dị nʼala ugwu ugwu, na nʼala ndị dị na ndagwurugwu."
        ]
      },
      {
        "type": "verse",
        "number": 11,
        "content": [
          "Ụzaya nwere ndị agha ọnụọgụgụ ha dị ukwuu, ndị a zụziri azụzi, na ndị nọ na njikere mgbe niile ịpụ ibu agha dịka ọnụọgụgụ e kewapụtara ha si dị. Ọ bụ Jeiel, ode akwụkwọ na Maaseia, onyeisi ozi nọ nʼokpuru Hananaya, otu nʼime ndịisi ozi eze, ka ọ dị nʼaka ịgụpụta ndị agha ga-apụ ibu agha."
        ]
      },
      {
        "type": "verse",
        "number": 12,
        "content": [
          "Ndị agha a nwekwara puku ndịisi agha abụọ na narị isii, ya bụ 2,600."
        ]
      },
      {
        "type": "verse",
        "number": 13,
        "content": [
          "Ọnụọgụgụ ndị agha ahụ niile dị narị puku atọ na asaa, na narị ise, ya bụ, 307,500. Ha bụ ndị a zụziri nke ọma, ndị dị nnọọ ike iguzo nʼazụ eze ibu agha megide ndị iro ya."
        ]
      },
      {
        "type": "verse",
        "number": 14,
        "content": [
          "Ụzaya nyere ndị agha niile, ọta, na ùbe, na uwe agha, na okpu igwe, na uwe agha igwe, ụta na nkume na-akwọ mụrụmụrụ, nke ndị na-atụ iche ji alụ ọgụ."
        ]
      },
      {
        "type": "verse",
        "number": 15,
        "content": [
          "O mepụtakwara ihe nchepụta ọhụrụ na Jerusalem, nke ndị nwere amamihe chepụtara, bụ nke a ga-eguzobe nʼụlọ elu nche nakwa nʼelu nkuku mgbidi, ka ndị agha nwee ike jiri ha gbaa àkụ maọbụ tụọ nkume ukwu site nʼelu mgbidi ahụ niile. Ude aha ya gbasara ruo ebe dị anya, nʼihi na-enyeere ya aka nʼụzọ dị ukwuu ruo mgbe ọ ghọrọ onye dị ike."
        ]
      },
      {
        "type": "verse",
        "number": 16,
        "content": [
          "Ma mgbe Ụzaya ghọrọ onye dị ike, nganga wetaara ya ọdịda. Ọ bụ onye na-ekwesighị ntụkwasị obi nye Onyenwe anyị bụ Chineke ya, ọ banyere nʼime ụlọnsọ Onyenwe anyị ka ọ chụọ aja ihe nsure ọkụ na-esi isi ụtọ nʼelu ebe ịchụ aja."
        ]
      },
      {
        "type": "verse",
        "number": 17,
        "content": [
          "Azaraya onye nchụaja na ndị nchụaja Onyenwe anyị iri asatọ ọzọ bụ dimkpa jekwuru ya nʼebe ahụ."
        ]
      },
      {
        "type": "verse",
        "number": 18,
        "content": [
          "Ha guzogidere eze bụ Ụzaya, sị ya, “Ụzaya, i kwesighị ịbata nʼebe a jiri aka gị suree ihe nsure ọkụ na-esi isi ụtọ nye Onyenwe anyị. Nke a bụ ọrụ dịrị naanị ndị nchụaja ndị bụ ụmụ Erọn, ndị a họpụtara doo iche maka ọrụ a. Site nʼebe nsọ a pụọ, nʼihi na i gosila onwe gị dịka onye na-ekwesighị ntụkwasị obi. Ọzọ ị gaghị enwekwa nsọpụrụ site nʼaka Onyenwe anyị Chineke gị.”"
        ]
      },
      {
        "type": "verse",
        "number": 19,
        "content": [
          "Ụzaya onye ji ihe ịgụ ọkụ nke e ji esure ihe nsure ọkụ na-esi isi ụtọ ahụ nʼaka, were iwe nke ukwu megide ndị nchụaja ahụ. Mgbe ọ nọ na-abara ndị nchụaja mba nʼihu ebe ịchụ aja nke dị nʼụlọnsọ ukwu Onyenwe anyị, lee ekpenta pụtara ya nʼegedege ihu."
        ]
      },
      {
        "type": "verse",
        "number": 20,
        "content": [
          "Mgbe Azaraya onyeisi nchụaja, na ndị nchụaja ọzọ niile lere ya anya, ha hụrụ na ekpenta agbaala ya nʼegedege ihu ya, ha mere ka ọ site nʼebe ahụ pụọ ngwangwa. Ya onwe ya kwa chọkwara isite nʼebe ahụ pụọ ngwangwa, nʼihi na Onyenwe anyị tiri ya ihe otiti."
        ]
      },
      {
        "type": "verse",
        "number": 21,
        "content": [
          "Eze Ụzaya bụ onye ekpenta ruo ụbọchị ọnwụ ya. O biri nʼụlọ ewupụrụ iche, ebe ọ bụ onye ekpenta, na onye amapụrụ site nʼụlọnsọ Onyenwe anyị. Jotam nwa ya ghọrọ onye nlekọta ụlọeze, na-achịkwa ndị ala ahụ."
        ]
      },
      {
        "type": "verse",
        "number": 22,
        "content": [
          "Ihe ndị ọzọ niile mere nʼoge ọchịchị Ụzaya, site na mmalite ruo ọgwụgwụ, onye amụma Aịzaya nwa Emọz deturu ha nʼakwụkwọ."
        ]
      },
      {
        "type": "verse",
        "number": 23,
        "content": [
          "Ụzaya soro ndị nna nna ya dina nʼọnwụ, e lie ya nso nʼọhịa ebe a na-eli ozu nke dịịrị ndị eze, maka na ndị mmadụ sịrị, “Ọ bụ onye ekpenta.” Jotam nwa ya, ghọrọ eze nʼọnọdụ ya."
        ]
      }
    ],
    "footnotes": [
      {
        "noteId": 217,
        "caller": "+",
        "text": "Onye a na-akpọkwa Azaraya",
        "reference": {
          "chapter": 26,
          "verse": 1
        }
      }
    ]
  },
  "thisChapterLink": "/api/ibo_bib/2CH/26.json",
  "thisChapterAudioLinks": {},
  "nextChapterApiLink": "/api/ibo_bib/2CH/27.json",
  "nextChapterAudioLinks": {},
  "previousChapterApiLink": "/api/ibo_bib/2CH/25.json",
  "previousChapterAudioLinks": {},
  "numberOfVerses": 23
}