{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "GAL",
    "translationId": "ibo_bib",
    "name": "Ndị Galeshịa",
    "commonName": "Ndị Galeshịa",
    "title": "Ndị Galeshịa",
    "order": 48,
    "numberOfChapters": 6,
    "sha256": "850e5876e09e8b63baeb5cd4c4f5999df55c483db50817dab64df879bf15fb38",
    "firstChapterApiLink": "/api/ibo_bib/GAL/1.json",
    "lastChapterApiLink": "/api/ibo_bib/GAL/6.json",
    "totalNumberOfVerses": 149
  },
  "chapter": {
    "number": 2,
    "content": [
      {
        "type": "heading",
        "content": [
          "Nzukọ e nwere na Jerusalem"
        ]
      },
      {
        "type": "verse",
        "number": 1,
        "content": [
          "Mgbe afọ iri na anọ gasịrị, ejeghachiri m Jerusalem ọzọ. Mụ na Banabas laghachiri Jerusalem, akpọkwara m Taịtọs jee."
        ]
      },
      {
        "type": "verse",
        "number": 2,
        "content": [
          "Agara m nʼihi mkpughe m nwere. Na nzukọ nzuzo nke m na ndị ndu nwere, akọwaara m ha ihe banyere oziọma nke m na-ekwusa nʼetiti ndị mba ọzọ. Nʼihi na-achọghị m ka ọrụ niile m rụrụ nʼoge gara aga, na ọrụ m na-arụ ugbu a, bụrụ ihe efu."
        ]
      },
      {
        "type": "verse",
        "number": 3,
        "content": [
          "Ọ bụladị Taịtọs onye mụ na ya so, o nweghị onye manyere ya ka e bie ya ugwu nʼagbanyeghị na ọ bụ onye Griik."
        ]
      },
      {
        "type": "verse",
        "number": 4,
        "content": [
          "Ndị ahụ na-abụghị ndị kwere ekwe nʼezie e zobatara na nzukọ inyochapụta otu anyị si nwere onwe anyị nʼime Kraịst Jisọs, ka ha nwee ike mee anyị ndị ohu."
        ]
      },
      {
        "type": "verse",
        "number": 5,
        "content": [
          "Ma o nweghị oge anyị ji gee ntị nʼihe ha kwuru, nʼihi na anyị chọrọ ichedo eziokwu ahụ dị nʼoziọma ka a ghara ịgwa ya ihe ọbụla nʼetiti unu."
        ]
      },
      {
        "type": "verse",
        "number": 6,
        "content": [
          "Banyere ndị a na-ewe ka ndị dị ndu dị mkpa, ihe ọbụla ọnọdụ ha bụ ewetaghị mgbanwe ọbụla nʼebe m nọ, nʼihi na Chineke adịghị ele mmadụ anya nʼihu. Ndị ahụ atụkwasịghị ihe ọbụla nʼoziọma m na-ezisa."
        ]
      },
      {
        "type": "verse",
        "number": 7,
        "content": [
          "Ma nʼaka nke ọzọ, mgbe ha hụrụ na e nyere m ọrụ izisa oziọma nʼetiti ndị e bighị ugwu, dịka e nyere Pita izisa oziọma nʼetiti ndị e biri ugwu."
        ]
      },
      {
        "type": "verse",
        "number": 8,
        "content": [
          "Nʼihi na Chineke onye si nʼaka Pita na-arụ ọrụ onyeozi oziọma nʼetiti ndị e biri ugwu, sikwa nʼime m na-arụ ọrụ onyeozi izisara ndị mba ọzọ oziọma."
        ]
      },
      {
        "type": "verse",
        "number": 9,
        "content": [
          "Mgbe Jemis, Sefas na Jọn ndị a maara dị ka ide ji ụlọ nʼetiti ndị ndu ahụ niile nara m na Banabas aka nnwekọ, nabatakwa amara e nyere m. Ha gbara anyị ume, sị anyị gaa nʼihu nʼọrụ anyị, ikwusa oziọma nʼetiti ndị mba ọzọ, ka ha onwe ha kwa gaa nʼihu ịrụ ọrụ nke ha nʼetiti ndị e biri ugwu."
        ]
      },
      {
        "type": "verse",
        "number": 10,
        "content": [
          "Ọ bụ naanị otu ihe ka ha rịọrọ anyị, nke bụ ka anyị cheta ndị ogbenye. Nke a bụkwa ihe m na-achọsi ike ime."
        ]
      },
      {
        "type": "heading",
        "content": [
          "Pọl abaara Pita mba"
        ]
      },
      {
        "type": "verse",
        "number": 11,
        "content": [
          "Ma mgbe Sefas bịaruru Antiọk, eguzogidere m ya nʼihu ya, nʼihi na ihe o mere mara ya ikpe."
        ]
      },
      {
        "type": "verse",
        "number": 12,
        "content": [
          "Tupu ndị Jemis zitere abịaruo ebe ahụ, ya na ndị mba ọzọ na-erikọ nri, ma mgbe ha rutere, ọ wepụrụ aka na nri laghachi azụ nʼihi na egwu ndị e biri ugwu na-atụ ya."
        ]
      },
      {
        "type": "verse",
        "number": 13,
        "content": [
          "Ndị Juu ụfọdụ sonyekwara ya inwe ihu abụọ a, nke mere na e si otu a duhiekwa Banabas nʼonwe ya."
        ]
      },
      {
        "type": "verse",
        "number": 14,
        "content": [
          "Ma mgbe m hụrụ na ha adịghị eme ihe dị ka eziokwu nke oziọma ahụ si dị, agwara m Sefas okwu nʼihu ha niile, sị, “Ọ bụrụ na gị nwa onye Juu na-ebi ndụ dịka onye mba ọzọ, na-abụghị dịka onye Juu, olee otu ị ga-esi manye ndị mba ọzọ ka ha na-ebi ndụ dịka ndị Juu?”"
        ]
      },
      {
        "type": "heading",
        "content": [
          "A na-azọpụta onye ọbụla site nʼokwukwe"
        ]
      },
      {
        "type": "verse",
        "number": 15,
        "content": [
          "Anyị onwe anyị bụ ndị Juu site nʼọmụmụ a mụrụ anyị, anyị abụkwaghị ndị mba ọzọ ndị mmehie,"
        ]
      },
      {
        "type": "verse",
        "number": 16,
        "content": [
          "ma anyị maara na a dịghị agụ mmadụ ọbụla dị ka onye ezi omume site nʼọrụ nke iwu kama ọ bụ naanị site nʼokwukwe na Jisọs Kraịst. Ọ bụ nke a mere anyị ji kwere na Jisọs Kraịst ka a gụọ anyị na ndị ezi omume, site nʼokwukwe anyị kwere na Kraịst, ọ bụghị nʼihi na anyị rụrụ ọrụ nke iwu. Nʼihi na o nweghị onye ọbụla a ga-agụnye ka onye ezi omume nʼihi na ọ rụrụ ọrụ nke iwu."
        ]
      },
      {
        "type": "verse",
        "number": 17,
        "content": [
          "Ma ọ bụrụ, na mgbe anyị na-achọ ka a gụọ anyị dị ka ndị ezi omume nʼime Kraịst, anyị onwe anyị a bụrụ ndị achọpụtara dịka ndị mmehie. Nke a, ọ pụtara na Kraịst na-akwado mmehie? Mba!"
        ]
      },
      {
        "type": "verse",
        "number": 18,
        "content": [
          "Kama, ọ bụrụ na m ewugharịa ihe ndị ahụ m buru ụzọ mebie, ana m egosi na m bụ onye na-emebi iwu."
        ]
      },
      {
        "type": "verse",
        "number": 19,
        "content": [
          "Nʼihi na-esitere m nʼaka iwu nwụọ nʼebe iwu dị, ka m nwee ike dị ndụ nʼebe Chineke nọ. Akpọgidela mụ na Kraịst nʼobe."
        ]
      },
      {
        "type": "verse",
        "number": 20,
        "content": [
          "Ọ bụkwaghị mụ onwe m na-adị ndụ ugbu a, kama ọ bụ Kraịst na-adị ndụ ya nʼime m. Ndụ ahụ nke m na-adị ugbu a nʼanụ ahụ m bụ nke m na-adị nʼihi okwukwe m nwere nʼime Ọkpara Chineke, onye hụrụ m nʼanya, ma werekwa onwe ya nye nʼihi m."
        ]
      },
      {
        "type": "verse",
        "number": 21,
        "content": [
          "Anaghị m akpọ amara Chineke ihe na-enweghị isi. Nʼihi na a sị na a pụrụ ịgụ mmadụ dị ka onye ezi omume site nʼidebe iwu, mgbe ahụ ọnwụ Kraịst nwụrụ abaghị uru."
        ]
      }
    ],
    "footnotes": []
  },
  "thisChapterLink": "/api/ibo_bib/GAL/2.json",
  "thisChapterAudioLinks": {},
  "nextChapterApiLink": "/api/ibo_bib/GAL/3.json",
  "nextChapterAudioLinks": {},
  "previousChapterApiLink": "/api/ibo_bib/GAL/1.json",
  "previousChapterAudioLinks": {},
  "numberOfVerses": 21
}