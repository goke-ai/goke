{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "JOS",
    "translationId": "ibo_bib",
    "name": "Joshua",
    "commonName": "Joshua",
    "title": "Joshua",
    "order": 6,
    "numberOfChapters": 24,
    "sha256": "8e1d5caf9da7743a3c9001a4bcf4880157d1b5427a9bdf5550f365a0b3315c7a",
    "firstChapterApiLink": "/api/ibo_bib/JOS/1.json",
    "lastChapterApiLink": "/api/ibo_bib/JOS/24.json",
    "totalNumberOfVerses": 658
  },
  "chapter": {
    "number": 22,
    "content": [
      {
        "type": "heading",
        "content": [
          "Nlọghachi ndị bi nʼọwụwa anyanwụ Jọdan"
        ]
      },
      {
        "type": "verse",
        "number": 1,
        "content": [
          "Emesịa, Joshua kpọkọtara ndị agha si nʼebo Ruben, na Gad, na ọkara Manase, gwa ha okwu sị:"
        ]
      },
      {
        "type": "verse",
        "number": 2,
        "content": [
          "“Unu emeela ihe niile Mosis onyeozi Onyenwe anyị nyere unu nʼiwu. Unu egeela ntị nʼolu m, mee ihe niile m nyere unu nʼiwu."
        ]
      },
      {
        "type": "verse",
        "number": 3,
        "content": [
          "E, unu arụzuola ọrụ ahụ Onyenwe anyị Chineke unu nyere unu. Unu ahapụghị ụmụnna unu nʼọgbọ agha ogologo ụbọchị ndị a niile."
        ]
      },
      {
        "type": "verse",
        "number": 4,
        "content": [
          "Ugbu a, Onyenwe anyị Chineke unu enyela ụmụnna unu mmeri. O meekwala ka ha zuru ike dịka o kwere nkwa na ọ ga-eme. Ugbu a, laghachinụ nʼụlọ unu, laghachikwanụ nʼala unu, ala ahụ Mosis onyeozi Onyenwe anyị nyere unu nʼofe ọzọ nke osimiri Jọdan."
        ]
      },
      {
        "type": "verse",
        "number": 5,
        "content": [
          "Ma lezienụ anya nke ọma idebe iwu na ụkpụrụ niile nke Mosis onyeozi Onyenwe anyị nyere unu: nke bụ ịhụ Onyenwe anyị Chineke unu nʼanya, ịga ije nʼirube isi nye ya, irube isi nʼiwu ya niile, ịdabere na ya, na iji obi unu niile na mkpụrụobi unu niile fee ya ofufe.”"
        ]
      },
      {
        "type": "verse",
        "number": 6,
        "content": [
          "Ya mere, Joshua gọziri ha, zipụ ha, ha lakwara nʼụlọ nke aka ha."
        ]
      },
      {
        "type": "verse",
        "number": 7,
        "content": [
          "Ọkara ebo Manase ka Mosis nyere ihe nketa nke ha nʼime ala Bashan, ma ọkara ebo Manase nke ọzọ nwetara ihe nketa nke ha nʼakụkụ ọdịda anyanwụ osimiri Jọdan. Mgbe Joshua na-ezilaga ha nʼụlọ ha, ọ gọziri ha, gwa ha okwu sị,"
        ]
      },
      {
        "type": "verse",
        "number": 8,
        "content": [
          "“Werenụ ọtụtụ akụ unu lụtara nʼagha laa. Mgbe unu ruru, kenyenụ ndị ikwu unu ụfọdụ ihe site nʼime akụ ndị iro unu a.” Nʼihi na ihe ha kwatara nʼagha dị ukwuu: igwe anụ ụlọ, na ọlaọcha, na ọlaedo, na bronz, na igwe, na uwe dị iche iche."
        ]
      },
      {
        "type": "verse",
        "number": 9,
        "content": [
          "Ya mere, ndị agha Ruben na Gad, na ọkara ebo Manase, hapụrụ ndị agha Izrel na Shaịlo, nʼime ala Kenan, nʼofe osimiri Jọdan, laghachi nʼala nke ha dị na Gilead, nke ha nwetara dịka iwu Onyenwe anyị nyere Mosis si dị."
        ]
      },
      {
        "type": "verse",
        "number": 10,
        "content": [
          "Mgbe ha rutere Gelilọt dị nʼakụkụ Jọdan, nʼala ndị Kenan, ụmụ Ruben, ndị Gad na ọkara ebo Manase wuru ebe ịchụ aja dị ukwu nʼebe ahụ nʼakụkụ Jọdan."
        ]
      },
      {
        "type": "verse",
        "number": 11,
        "content": [
          "Mgbe ndị Izrel nụrụ na ha e wuola ebe ịchụ aja nʼoke ala Kenan, na Gelilọt, nʼebe dị nso Jọdan, nʼofe ala ndị Izrel,"
        ]
      },
      {
        "type": "verse",
        "number": 12,
        "content": [
          "ọgbakọ Izrel niile zukọtara na Shaịlo, jikere ịga ibuso ụmụnna ha ahụ agha."
        ]
      },
      {
        "type": "verse",
        "number": 13,
        "content": [
          "Ya mere, ụmụ Izrel zigara Finehaz, nwa Elieza, bụ onye nchụaja ka ọ ga nʼala Gilead, ya bụ ijekwuru ụmụ Ruben, na ụmụ Gad, na ọkara ebo Manase."
        ]
      },
      {
        "type": "verse",
        "number": 14,
        "content": [
          "Ndị so Finehaz nʼozi a bụ ndị ndu iri. Otu onyendu sitere nʼotu ebo, nʼime ebo iri nke ụmụ Izrel."
        ]
      },
      {
        "type": "verse",
        "number": 15,
        "content": [
          "Mgbe ndị a rutere nʼala Gilead, ha kpọkọtara ụmụ Ruben, na ụmụ Gad, na ọkara ebo Manase gwa ha okwu sị,"
        ]
      },
      {
        "type": "verse",
        "number": 16,
        "content": [
          "“Otu a ka ọgbakọ niile nke Onyenwe anyị sịrị, ‘Olee ụdị njehie dị nke a, nke unu mere megide Chineke? Olee otu unu si wezuga onwe unu site nʼebe Onyenwe anyị nọ, gaa wuore onwe unu ebe ịchụ aja, si otu a nupu isi megide ya?"
        ]
      },
      {
        "type": "verse",
        "number": 17,
        "content": [
          "Ọ pụtara na mmehie Peoa ezubereghị anyị? Ruo taa anyị asachapụbeghị onwe anyị site na mmehie ahụ, ọ bụ ezie nʼọrịa na-efe efe dakwasịrị nzukọ nke Onyenwe anyị."
        ]
      },
      {
        "type": "verse",
        "number": 18,
        "content": [
          "Ugbu a, unu na-achọkwa isite nʼebe Onyenwe anyị nọ chigharịa. “ ‘Ọ bụrụ na unu enupu isi megide Onyenwe anyị taa, matakwanụ na echi ya, ọ ga-eweso nzukọ Izrel niile iwe."
        ]
      },
      {
        "type": "verse",
        "number": 19,
        "content": [
          "Ọ bụrụ na unu wuru ebe ịchụ aja ahụ nʼihi na ala unu rụrụ arụ, bịakwutenụ anyị nʼakụkụ nke ọzọ, nke osimiri a, ebe Onyenwe anyị bi nʼetiti anyị, nʼime ụlọ nzute obibi ya. Anyị ga-ekenyekwa unu ala anyị. Ma unu enupula isi megide Onyenwe anyị site nʼiwu ebe ịchụ aja ọzọ, ebe ọ bụ na e nwere otu ebe bụ ezi ebe ịchụ aja nye Onyenwe anyị Chineke anyị."
        ]
      },
      {
        "type": "verse",
        "number": 20,
        "content": [
          "Mgbe Ekan, nwa Zera, zipụtara onwe ya dịka onye na-ekwesighị ntụkwasị obi nʼihe metụtara ihe e doro nsọ, ọ bụ na nzukọ Izrel niile esoghị keta oke nʼahụhụ dakwasịrị ya? Ọ bụghị naanị ya nwụrụ nʼihi mmehie ahụ.’ ”"
        ]
      },
      {
        "type": "verse",
        "number": 21,
        "content": [
          "Nke a bụ nzaghachi ụmụ Ruben, na ụmụ Gad na ọkara ebo ụmụ Manase, nyere ndị ndu ụmụ Izrel niile;"
        ]
      },
      {
        "type": "verse",
        "number": 22,
        "content": [
          "“Chineke onye kachasị chi niile, bụ Onyenwe anyị! Chineke onye kachasị chi niile, bụ Onyenwe anyị! Ya onwe ya maara, ka Izrel niile matakwa. A sị na nke a bụ nnupu isi, a sịkwarị na ọ bụ enweghị ntụkwasị obi nye Onyenwe anyị, unu ahapụla anyị ka anyị dịrị ndụ."
        ]
      },
      {
        "type": "verse",
        "number": 23,
        "content": [
          "Ọ bụrụ na anyị sitere na nnupu isi wuo ebe ịchụ aja a maka ịchụ aja udo maọbụ aja mkpụrụ ọka, ka Onyenwe anyị nʼonwe ya taa anyị ahụhụ."
        ]
      },
      {
        "type": "verse",
        "number": 24,
        "content": [
          "“Ma nke ahụ abụghị ihe anyị bu nʼobi! Anyị wuru ya nʼihi na anyị tụrụ ụjọ na nʼoge dị nʼihu, ụmụ unu ga-agwa ụmụ anyị okwu sị, ‘Gịnị ka unu na Onyenwe anyị, Chineke Izrel nwekọrọ?"
        ]
      },
      {
        "type": "verse",
        "number": 25,
        "content": [
          "Onyenwe anyị e jirila osimiri Jọdan kpaa oke nʼetiti anyị na unu, unu ụmụ Ruben na Gad. Unu enweghị oke nʼime Onyenwe anyị!’ Nʼụzọ dị otu a, ụmụ unu nwere ike ime ụmụ anyị ka ha kwụsị ịtụ egwu Onyenwe anyị."
        ]
      },
      {
        "type": "verse",
        "number": 26,
        "content": [
          "“Ọ bụ nke a mere anyị ji kpebie sị, ‘Ka anyị jikere wuo ebe ịchụ aja, ma ọ bụghị ebe ịchụ aja nsure ọkụ maọbụ aja ndị ọzọ,’"
        ]
      },
      {
        "type": "verse",
        "number": 27,
        "content": [
          "Kama, ọ bụ ebe ịchụ aja",
          {
            "noteId": 1182
          },
          "ịhụba ama nʼetiti unu na anyị, nakwa ọgbọ ndị nke ga-esote anyị, na anyị ga-efe Onyenwe anyị ofufe nʼụlọnsọ ya, site na ịchụrụ ya aja nsure ọkụ, na aja udo. Mgbe ahụ, nʼoge dị nʼihu, ụmụ ụmụ unu agaghị asị ụmụ ụmụ anyị, ‘Unu enweghị oke nʼime Onyenwe anyị Chineke.’"
        ]
      },
      {
        "type": "verse",
        "number": 28,
        "content": [
          "“Echiche obi anyị bụ na ọ bụrụ na ụmụ ụmụ unu ekwuo ihe dị otu a, ụmụ anyị ga-azaghachi ha sị, ‘Lee ebe ịchụ aja nna anyị ha wuru, nke yiri ebe ịchụ aja Onyenwe anyị. E wughị ya maka ịchụ aja nsure ọkụ, kama e wuru ya dịka ihe ama na-egosi nnwekọ dị nʼetiti anyị na unu.’"
        ]
      },
      {
        "type": "verse",
        "number": 29,
        "content": [
          "“Anyị agaghị enupu isi nʼebe Onyenwe anyị nọ; anyị agaghị esitekwa nʼiso Onyenwe anyị Chineke wezuga onwe anyị, site nʼiwuru onwe anyị ebe ịchụ aja nke aja nsure ọkụ, na aja mkpụrụ ọka maọbụ ụdị aja ọzọ dị iche iche. Ebe ịchụ aja anyị maara bụ ebe ịchụ aja Onyenwe anyị Chineke anyị, nke guzo nʼihu ụlọ nzute ya.”"
        ]
      },
      {
        "type": "verse",
        "number": 30,
        "content": [
          "Mgbe Finehaz onye nchụaja, na ndị ndu nzukọ ahụ, bụ ndịisi ezinaụlọ ndị Izrel nụrụ ihe ụmụ Ruben, na ụmụ Gad, na ụmụ Manase kwuru, ọ masịrị ha."
        ]
      },
      {
        "type": "verse",
        "number": 31,
        "content": [
          "Ya mere, Finehaz nwa Elieza, bụ onye nchụaja, sịrị Ruben, na Gad, na Manase, “Taa ka anyị maara na Onyenwe anyị nọ nʼetiti anyị,",
          {
            "noteId": 1183
          },
          "nʼihi na unu emehieghị megide Onyenwe anyị dịka anyị chere. Ya mere, unu azọpụtala ndị Izrel site na mbibi gaara abịakwasị ha site nʼaka Onyenwe anyị.”"
        ]
      },
      {
        "type": "verse",
        "number": 32,
        "content": [
          "Mgbe ahụ Finehaz, nwa Elieza, onye nchụaja, na ndị ndu ahụ laghachitere Kenan site na nzukọ ha na ụmụ Ruben na Gad na ọkara Manase mere nʼala Gilead kọọrọ Izrel ihe ha gatara."
        ]
      },
      {
        "type": "verse",
        "number": 33,
        "content": [
          "Okwu a tọrọ ụmụ Izrel ụtọ. Ha ṅụrịrị ọṅụ, too Chineke otuto. Ha ekwukwaghị okwu ibu agha megide ụmụ Ruben, ụmụ Gad na ụmụ Manase, banyere ibibi ala ha bi nʼime ya."
        ]
      },
      {
        "type": "verse",
        "number": 34,
        "content": [
          "Ya mere, ụmụ Ruben na ụmụ Gad kpọrọ ebe ịchụ aja ha wuru, “Ebe ịchụ aja akaebe,” nʼihi na ha sịrị, “Ọ bụ ihe akaebe igosi mmadụ niile na Onyenwe anyị bụkwa Chineke anyị.”"
        ]
      }
    ],
    "footnotes": [
      {
        "noteId": 1182,
        "caller": "+",
        "text": "Jen 31:48; Jos 22:34; 24:27",
        "reference": {
          "chapter": 22,
          "verse": 27
        }
      },
      {
        "noteId": 1183,
        "caller": "+",
        "text": "Ọpụ 25:8; Lev 26:11-12; 2Ih 15:2",
        "reference": {
          "chapter": 22,
          "verse": 31
        }
      }
    ]
  },
  "thisChapterLink": "/api/ibo_bib/JOS/22.json",
  "thisChapterAudioLinks": {},
  "nextChapterApiLink": "/api/ibo_bib/JOS/23.json",
  "nextChapterAudioLinks": {},
  "previousChapterApiLink": "/api/ibo_bib/JOS/21.json",
  "previousChapterAudioLinks": {},
  "numberOfVerses": 34
}