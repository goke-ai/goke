{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "HEB",
    "translationId": "ibo_bib",
    "name": "Ndị Hibru",
    "commonName": "Ndị Hibru",
    "title": "Ndị Hibru",
    "order": 58,
    "numberOfChapters": 13,
    "sha256": "d8ad4b213e1078dfa94b5dadf39948026c95a8c114b441e6ada4bd45baaa05a3",
    "firstChapterApiLink": "/api/ibo_bib/HEB/1.json",
    "lastChapterApiLink": "/api/ibo_bib/HEB/13.json",
    "totalNumberOfVerses": 303
  },
  "chapter": {
    "number": 9,
    "content": [
      {
        "type": "heading",
        "content": [
          "Ebe ofufe nke ụwa na nke eluigwe"
        ]
      },
      {
        "type": "verse",
        "number": 1,
        "content": [
          "Ọgbụgba ndụ nke mbụ nwere usoro ofufe na ebe nsọ nke ụwa nke a e jiri aka wuo."
        ]
      },
      {
        "type": "verse",
        "number": 2,
        "content": [
          "E guzobere ụlọ ikwu. Nʼọnụụlọ nke mbụ nʼụlọ ikwu ahụ, e nwere ihe ịdọba iheọkụ, na tebul, na achịcha e doro nsọ. Aha ọnụụlọ nke mbụ a bụ Ebe Nsọ."
        ]
      },
      {
        "type": "verse",
        "number": 3,
        "content": [
          "Nʼazụ akwa mgbochi nke abụọ ka e nwere ọnụụlọ a na-akpọ Ebe Kachasị Nsọ,"
        ]
      },
      {
        "type": "verse",
        "number": 4,
        "content": [
          "nke nwere ebe ịchụ aja mgbaisiọma",
          {
            "noteId": 785
          },
          "e ji ọlaedo wuo, na igbe ọgbụgba ndụ ahụ nke e jiri ọlaedo machie ahụ ya niile. Ihe dị nʼime ite ahụ bụ mánà na mkpanaka Erọn nke ahụ puputara ahịhịa, ya na mbadamba nkume e dekwasịrị iwu ọgbụgba ndụ."
        ]
      },
      {
        "type": "verse",
        "number": 5,
        "content": [
          "Ihe dị nʼelu igbe a bụ cherubim nke ebube ya, na-ekpuchite oche amara ahụ. Ma anyị enweghị ike ịkọwacha ihe niile ndị a nʼozuzu oke ugbu a."
        ]
      },
      {
        "type": "verse",
        "number": 6,
        "content": [
          "Mgbe e doro ihe niile ndị a nʼusoro, onye nchụaja na-abata mgbe ọbụla nʼime ọnụụlọ nke mbụ nke ụlọ ikwu a. Nʼebe a ka ọ na-arụ ọrụ o ketara ịrụ."
        ]
      },
      {
        "type": "verse",
        "number": 7,
        "content": [
          "Ma ọ bụ naanị onyeisi nchụaja na-abanye nʼime ọnụụlọ nsọ nke abụọ, naanị otu ugboro nʼafọ. Ọ na-ejikwa ọbara na-aba nʼebe ahụ, iji chụọ aja maka onwe ya na nʼihi mmehie ndị mmadụ mere na-amaghị ama."
        ]
      },
      {
        "type": "verse",
        "number": 8,
        "content": [
          "Site na nke a, Mmụọ Nsọ na-egosi na ụzọ e si abanye nʼEbe Kachasị Nsọ ahụ bụ ihe na a ka apụtabeghị ihe, ebe ọ bụ na ụlọ ikwu nke mbụ ahụ ka na-eguzo."
        ]
      },
      {
        "type": "verse",
        "number": 9,
        "content": [
          "Nke a bụ ihe ilu banyere oge ugbu a. Site na nhazi nke a, onyinye na aja niile a na-achụ enweghị ike ime ka akọnuche onye na-efe ofufe zuo oke."
        ]
      },
      {
        "type": "verse",
        "number": 10,
        "content": [
          "Kama ha bụ naanị usoro iwu metụtara ihe oriri na ihe ọṅụṅụ na ụdị baptizim dị iche iche nke anụ ahụ, bụ nke e nyere ka a na-eme ya ruo mgbe a ga-edozigharị ihe niile."
        ]
      },
      {
        "type": "heading",
        "content": [
          "Ọbara nke Kraịst"
        ]
      },
      {
        "type": "verse",
        "number": 11,
        "content": [
          "Mgbe Kraịst bịara dị ka onyeisi nchụaja nke ezi ihe ahụ dị ugbu a, site nʼụlọ ikwu dị ukwuu zuruoke nke a na-ejighị aka mee, nke na-esoghị nʼihe e kere eke,"
        ]
      },
      {
        "type": "verse",
        "number": 12,
        "content": [
          "o jighị ọbara ụmụ ewu na nke ụmụ ehi banye nʼebe ahụ, kama o ji ọbara nke ya onwe ya banye nʼEbe ahụ Kachasị Nsọ naanị otu mgbe, jiri ya wetara anyị niile mgbapụta ebighị ebi."
        ]
      },
      {
        "type": "verse",
        "number": 13,
        "content": [
          "Ma ọ bụrụ na ọbara ewu na nke oke ehi dị iche iche, ya na ntụ nwa agbọghọ ehi, nke e fekwasịrị ndị rụrụ arụ, pụrụ ido ha nsọ, meekwa ka ha dị ọcha nʼelu ahụ."
        ]
      },
      {
        "type": "verse",
        "number": 14,
        "content": [
          "Ọbara Kraịst onye sitere na Mmụọ dị ebighị ebi were onwe ya chụọrọ Chineke aja nʼenweghị ntụpọ ọbụla, ọ ga-esi aṅaa ghara ịsachapụ omume ruru unyi nke akọnuche anyị, ka anyị nwee ike ife Chineke dị ndụ."
        ]
      },
      {
        "type": "verse",
        "number": 15,
        "content": [
          "Nʼihi nke a, ọ bụ onye ogbugbo nke ọgbụgba ndụ ọhụrụ, ka ndị a kpọrọ site na ya nata ihe nketa ebighị ebi ahụ bụ nke e kwere ha na nkwa. A pụrụ ime nke a nʼihi ọ nwụọla ọnwụ gbapụta ụmụ mmadụ site nʼikpe ọmụma nke mmehie ha mere nʼokpuru ọgbụgba ndụ nke mbụ ahụ."
        ]
      },
      {
        "type": "verse",
        "number": 16,
        "content": [
          "Ọ bụrụ na mmadụ ekee ekpe mgbe ọ nọ ndụ, a na-ebu ụzọ achọpụta ma onye kere ekpe ahụ ọ nwụọla."
        ]
      },
      {
        "type": "verse",
        "number": 17,
        "content": [
          "Ekpe na-amalite ịdị ire mgbe onye kere ekpe ahụ nwụrụ, nʼihi na ihe mmadụ kere nʼekpe anaghị adị ire mgbe onye kere ya ka dị ndụ."
        ]
      },
      {
        "type": "verse",
        "number": 18,
        "content": [
          "Ọ bụ nke a mere ọ bụladị ọgbụgba ndụ ochie ahụ jiri bụrụ ihe na-adịghị ire ruokwa mgbe ọbara batara na ya."
        ]
      },
      {
        "type": "verse",
        "number": 19,
        "content": [
          "Mgbe Mosis kwupụtachara ndị mmadụ iwu ahụ, o weere ọbara ụmụ ehi na ewu, ya na mmiri, ogbo uhie na hisọp fesaa nʼakwụkwọ iwu ahụ nakwa nʼelu mmadụ niile."
        ]
      },
      {
        "type": "verse",
        "number": 20,
        "content": [
          "Na-ekwu, “Nke a bụ ọbara ọgbụgba ndụ ahụ nke Chineke nyere unu iwu.”",
          {
            "noteId": 786
          }
        ]
      },
      {
        "type": "verse",
        "number": 21,
        "content": [
          "Nʼotu aka ahụ, o fesakwara ọbara ahụ nʼelu ụlọ ikwu na nʼelu ihe niile dị nʼụlọ ikwu, bụ ihe niile e ji efe ofufe."
        ]
      },
      {
        "type": "verse",
        "number": 22,
        "content": [
          "Nʼikwu eziokwu, dịka iwu si dị, ọ dịghị ihe ọbụla nke a na-adịghị eji ọbara edo ọcha. Ọ bụrụ na a wụsịghị ọbara, mgbaghara mmehie adịghị."
        ]
      },
      {
        "type": "heading",
        "content": [
          "Aja Kraịst chụrụ na-ewepụ mmehie"
        ]
      },
      {
        "type": "verse",
        "number": 23,
        "content": [
          "O kwesiri ka e si otu a mee ka ihe ndị a yiri ihe ndị dị nʼeluigwe dị ọcha, ma ihe ndị dị nʼeluigwe nʼonwe ha kwesiri ka e nye ha aja dị mma karịa."
        ]
      },
      {
        "type": "verse",
        "number": 24,
        "content": [
          "Nʼihi na ọ bụghị nʼebe nsọ nke mmadụ jiri aka wuo, nke yiri nke dị nʼeluigwe, ka Kraịst banyere, kama ọ banyere nʼime eluigwe nʼonwe ya, bụ ebe ọ na-anọchite anya anyị ugbu a nʼihu Chineke."
        ]
      },
      {
        "type": "verse",
        "number": 25,
        "content": [
          "Ọ banyeghị na ya ka o were onwe ya chụọ aja ọtụtụ ugboro, dị ka onyeisi nchụaja na-eji ọbara na-abụghị nke ya na-abanye nʼEbe ahụ Kachasị Nsọ kwa afọ."
        ]
      },
      {
        "type": "verse",
        "number": 26,
        "content": [
          "Ọ bụrụ na o si otu a dịrị, ọ gaara abụ onye na-ahụ ahụhụ mgbe kemgbe e kere ụwa. Ma, dị ka o si dị, ọ bịara naanị otu ugboro nʼọgwụgwụ oge ndị a, iwezuga mmehie site nʼiji onwe ya chụọ aja."
        ]
      },
      {
        "type": "verse",
        "number": 27,
        "content": [
          "Dị ka ọ bụ ihe a kwadooro mmadụ ọbụla ịnwụ naanị otu ugboro, ma e mesịa ikpe esochie,"
        ]
      },
      {
        "type": "verse",
        "number": 28,
        "content": [
          "otu a ka e si chụọ Kraịst dị ka aja naanị otu ugboro iwepụ mmehie ọtụtụ mmadụ. Ọ ga-abịaghachi nke ugboro abụọ, ma ọ bụghị nʼihi ibu mmehie, kama ọ bụ nʼihi iweta nzọpụta nye ndị ahụ niile na-eche ọbịbịa ya."
        ]
      }
    ],
    "footnotes": [
      {
        "noteId": 785,
        "caller": "+",
        "text": "Maọbụ, ihe ndị bekee na-akpọ insensi",
        "reference": {
          "chapter": 9,
          "verse": 4
        }
      },
      {
        "noteId": 786,
        "caller": "+",
        "text": "Ọpụ 24:8",
        "reference": {
          "chapter": 9,
          "verse": 20
        }
      }
    ]
  },
  "thisChapterLink": "/api/ibo_bib/HEB/9.json",
  "thisChapterAudioLinks": {},
  "nextChapterApiLink": "/api/ibo_bib/HEB/10.json",
  "nextChapterAudioLinks": {},
  "previousChapterApiLink": "/api/ibo_bib/HEB/8.json",
  "previousChapterAudioLinks": {},
  "numberOfVerses": 28
}