{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "GEN",
    "translationId": "ibo_bib",
    "name": "Jenesis",
    "commonName": "Jenesis",
    "title": "Jenesis",
    "order": 1,
    "numberOfChapters": 50,
    "sha256": "231e2c8c231bd49873b5cf8d053c4859c82b9c9a994e14d8976861257ccf9408",
    "firstChapterApiLink": "/api/ibo_bib/GEN/1.json",
    "lastChapterApiLink": "/api/ibo_bib/GEN/50.json",
    "totalNumberOfVerses": 1533
  },
  "chapter": {
    "number": 37,
    "content": [
      {
        "type": "heading",
        "content": [
          "Nrọ Josef"
        ]
      },
      {
        "type": "verse",
        "number": 1,
        "content": [
          "Jekọb bigidere nʼala Kenan, ala ahụ nna ya buru ụzọ biri nʼime ya."
        ]
      },
      {
        "type": "line_break"
      },
      {
        "type": "verse",
        "number": 2,
        "content": [
          "Nke a bụ usoro akụkọ banyere ezinaụlọ Jekọb.",
          {
            "lineBreak": true
          },
          "Josef, onye gbarala afọ iri na asaa, na-esonyere ụmụnne ya ndị ikom na-azụ igwe anụ ụlọ, ya onwe ya bụ naanị nwantakịrị na-enyere ụmụ Bilha na ụmụ Zilpa ndị nwunye nna ya aka. Ma Josef na-ewetara nna ha akụkọ maka ihe ọjọọ ha na-eme."
        ]
      },
      {
        "type": "verse",
        "number": 3,
        "content": [
          "Ma Izrel hụrụ Josef nʼanya karịa ụmụ ya ndị ikom ndị ọzọ niile nʼihi na Josef bụ nwa a mụụrụ ya nʼoge agadi ya. Ọ kwaara ya uwe mwụda nwere ọtụtụ agwa."
        ]
      },
      {
        "type": "verse",
        "number": 4,
        "content": [
          "Mgbe ụmụnne ya chọpụtara na nna ha hụrụ ya nʼanya karịa onye ọbụla nʼime ha, ha kpọrọ ya asị, ha adịghị agwakwa ya okwu ọma."
        ]
      },
      {
        "type": "verse",
        "number": 5,
        "content": [
          "Otu oge, Josef rọrọ nrọ, mgbe ọ kọọrọ ụmụnne ya nrọ a ọ rọrọ, ha kpọrọ ya asị karịa."
        ]
      },
      {
        "type": "verse",
        "number": 6,
        "content": [
          "Ọ gwara ha, “Geenụ ntị na nrọ a m rọrọ."
        ]
      },
      {
        "type": "verse",
        "number": 7,
        "content": [
          "Anyị niile nọ nʼubi na-achịkọta ọka, ngwangwa ukwu ọka nke m biliri guzoro ọtọ, ebe ukwu ọka nke unu niile gbara ukwu ọka nke m gburugburu, na-akpọ isiala nye ya.”"
        ]
      },
      {
        "type": "verse",
        "number": 8,
        "content": [
          "Ụmụnne ya jụrụ ya, “Ị na-akọwa na ọ bụ gị ga-abụ eze anyị? Na ọ bụ gị nʼezie ga-achị anyị?” Ha kpọrọ ya asị karịa nʼihi nrọ ya na okwu ya niile."
        ]
      },
      {
        "type": "verse",
        "number": 9,
        "content": [
          "Josef rọkwara nrọ ọzọ, kọkwara ụmụnne ya. Ọ sịrị, “Geenụ ntị, arọrọ m nrọ ọzọ. Ma na nrọ nke ugbu a, anyanwụ na ọnwa na kpakpando iri na otu na-akpọ isiala nye m.”"
        ]
      },
      {
        "type": "verse",
        "number": 10,
        "content": [
          "Ma mgbe ọ kọọrọ nna ya na ụmụnne ya nrọ a. Nna ya baara ya mba, sị, “Nrọ nke a ị rọrọ bụ nrọ gịnị? Ọ bụ ezie na anyị niile, mụ onwe m na nne gị na ụmụnne gị, ga-abịa na-akpọrọ gị isiala?”"
        ]
      },
      {
        "type": "verse",
        "number": 11,
        "content": [
          "Ụmụnne ya kwosiri ya ekworo nʼihi ya, ma nna ya debere ihe ndị a niile nʼobi ya."
        ]
      },
      {
        "type": "heading",
        "content": [
          "Orire e rere Josef"
        ]
      },
      {
        "type": "verse",
        "number": 12,
        "content": [
          "Ka ọ dị, ụmụnne ya gara ilekọta igwe anụ ụlọ nna ha na Shekem."
        ]
      },
      {
        "type": "verse",
        "number": 13,
        "content": [
          "Izrel sịrị Josef, “Dịka ị maara, ụmụnne gị nọ na-eche anụ ụlọ na Shekem. Bịa, aga m eziga gị nʼebe ahụ.” Josef zara sị, “Ọ dị mma.”"
        ]
      },
      {
        "type": "verse",
        "number": 14,
        "content": [
          "Ya mere, ọ gwara ya, “Gaa ka ị chọpụta ma ihe ọ na-agazikwara ụmụnne gị na igwe anụ ụlọ ndị ahụ nke ọma, ma weghachiri m ozi.” O sitere na Ndagwurugwu Hebrọn zipụ ya. Ọ bịaruru Shekem,"
        ]
      },
      {
        "type": "verse",
        "number": 15,
        "content": [
          "ma otu nwoke hụrụ ya ka ọ na-awagharị gburugburu nʼọhịa dị nʼebe ahụ, ọ jụrụ ya, “Gịnị ka ị na-achọ?”"
        ]
      },
      {
        "type": "verse",
        "number": 16,
        "content": [
          "Ọ sịrị, “Ana m achọ ụmụnne m. Biko, ị nwere ike ịgwa m ebe ha nọ na-azụ igwe anụ ụlọ ha?”"
        ]
      },
      {
        "type": "verse",
        "number": 17,
        "content": [
          "Nwoke ahụ zara sị, “Ha esitela nʼebe a pụọ. Anụrụ m ka ha na-asị, ‘Ka anyị gaa Dọtan.’ ” Ya mere, Josef gawara Dọtan ịchọ ụmụnne ya. Ọ hụkwara ha nʼebe dị nso na Dọtan."
        ]
      },
      {
        "type": "verse",
        "number": 18,
        "content": [
          "Ma ha lepụrụ anya hụ ya ka ọ na-abịa, gbaa izu otu ha ga-esi gbuo ya."
        ]
      },
      {
        "type": "verse",
        "number": 19,
        "content": [
          "Ha sịrịtara onwe ha, “Lee eze nrọ ahụ ka ọ na-abịa!"
        ]
      },
      {
        "type": "verse",
        "number": 20,
        "content": [
          "Ugbu a, bịanụ, ka anyị gbuo ya, tụba ya nʼime otu olulu ndị a.",
          {
            "noteId": 740
          },
          "Anyị ga-asịkwa na anụ ọhịa eriela ya. Mgbe ahụ, anyị ga-ahụkwa ihe nrọ ya niile ga-abụ.”"
        ]
      },
      {
        "type": "verse",
        "number": 21,
        "content": [
          "Ruben nụrụ ihe a, ma napụtakwa ya site nʼaka ha. Ọ sịrị, “Ka anyị hapụ igbu ya.”"
        ]
      },
      {
        "type": "verse",
        "number": 22,
        "content": [
          "Ruben sịrị ha, “Ka unu hapụ ịkwafu ọbara. Kama tụnyenụ ya nʼime olulu a dị nʼọzara. Ma unu akpatụkwala ya aka.” Ma nzube ya bụ ịnapụta ya site nʼaka ha, dulaara ya nna ya."
        ]
      },
      {
        "type": "verse",
        "number": 23,
        "content": [
          "Ya mere, mgbe Josef bịakwutere ụmụnne ya, ha yipụrụ ya uwe mwụda ya, uwe mwụda nwere ọtụtụ agwa o yi nʼahụ."
        ]
      },
      {
        "type": "verse",
        "number": 24,
        "content": [
          "Ha duru ya tụnye ya nʼime olulu. Ọ bụ olulu tọgbọrọ nʼefu, nke mmiri na-adịghị nʼime ya."
        ]
      },
      {
        "type": "verse",
        "number": 25,
        "content": [
          "Mgbe ha nọdụrụ ala bido iri nri, ha leliri anya ha hụ igwe ndị ahịa Ishmel si Gilead. Ịnyịnya kamel ha bu ụda na mgbaa na máá. Ọ bụkwa Ijipt ka ha bu ihe ndị a na-aga."
        ]
      },
      {
        "type": "verse",
        "number": 26,
        "content": [
          "Mgbe ahụ, Juda jụrụ ụmụnne ya, “Uru gịnị ka ọ ga-abara anyị igbu nwanne anyị, ma kpuchie ọbara ya?"
        ]
      },
      {
        "type": "verse",
        "number": 27,
        "content": [
          "Bịanụ, ka anyị resi ya ndị Ishmel ndị a, ka aka anyị ghara nʼimetụ ya, nʼihi na nwanne anyị na otu anụ ahụ anyị ka ọ bụ.” Ụmụnne ya gere ya ntị."
        ]
      },
      {
        "type": "verse",
        "number": 28,
        "content": [
          "Mgbe ndị ahịa Midia ahụ rutere, ha sitere nʼolulu dọpụta Josef resi ya ndị Ishmel ahụ, ndị kwụrụ ụmụnne Josef iri mkpụrụ shekel ọlaọcha abụọ. Ha duuru Josef gaa Ijipt."
        ]
      },
      {
        "type": "verse",
        "number": 29,
        "content": [
          "Ruben mechara lọghachi gaa nʼolulu ahụ, ma ka ọ na-ahụghị Josef nʼime olulu a, ọ dọwara uwe ya."
        ]
      },
      {
        "type": "verse",
        "number": 30,
        "content": [
          "O jekwuru ụmụnne ya sị ha, “Nwata ahụ anọkwaghị ebe ahụ! Mụ onwe m, olee ebe m ga-ala?”"
        ]
      },
      {
        "type": "verse",
        "number": 31,
        "content": [
          "Ụmụnne ya gburu otu ewu were uwe Josef bịanye nʼime ọbara ya."
        ]
      },
      {
        "type": "verse",
        "number": 32,
        "content": [
          "Ha chịịrị uwe mwụda ahụ nwere ọtụtụ agwa jekwuru nna ha sị ya, “Anyị hụrụ uwe a nʼime ọhịa. Leruo ya anya ka ị mara maọbụ uwe mwụda nwa gị.”"
        ]
      },
      {
        "type": "verse",
        "number": 33,
        "content": [
          "Ọ matara na ọ bụ ya, sị, “E, nke a bụ uwe nwa m nwoke. Ajọ anụ eriela ya. Anụ ọhịa adọkasịala Josef nʼezie.”"
        ]
      },
      {
        "type": "verse",
        "number": 34,
        "content": [
          "Mgbe ahụ, Jekọb dọwara uwe ya, yiri akwa mkpe, ruo ụjụ ọtụtụ ụbọchị nʼihi nwa ya."
        ]
      },
      {
        "type": "verse",
        "number": 35,
        "content": [
          "Ụmụ ya ndị ikom na ụmụ ya ndị inyom niile bịara ịkasị ya obi, ma ọ jụrụ ịnabata nkasiobi ọbụla. Ọ sịrị, “Aga m alakwuru nwa m nʼala mmụọ site nʼiru ụjụ.” Nna ya kwagidere akwa nʼihi ya."
        ]
      },
      {
        "type": "verse",
        "number": 36,
        "content": [
          "Ugbu a, ndị Midia ahụ rere",
          {
            "noteId": 741
          },
          "Josef nʼIjipt, resi ya Pọtifa, otu nʼime ndịisi na-ejere Fero ozi, onye bụ onyeisi ndị nche Fero, bụ eze Ijipt."
        ]
      }
    ],
    "footnotes": [
      {
        "noteId": 740,
        "caller": "+",
        "text": "Ebe ala ala olulu mmiri ndị a na-agbasa agbasa karịa ọnụ ha. Jer 38:6,13",
        "reference": {
          "chapter": 37,
          "verse": 20
        }
      },
      {
        "noteId": 741,
        "caller": "+",
        "text": "Ire maọbụ ịzụta mmadụ dịka ohu bụ otu nʼime ahịa ndị bi nʼọzara na-azụ. Jen 17:12; 37:26",
        "reference": {
          "chapter": 37,
          "verse": 36
        }
      }
    ]
  },
  "thisChapterLink": "/api/ibo_bib/GEN/37.json",
  "thisChapterAudioLinks": {},
  "nextChapterApiLink": "/api/ibo_bib/GEN/38.json",
  "nextChapterAudioLinks": {},
  "previousChapterApiLink": "/api/ibo_bib/GEN/36.json",
  "previousChapterAudioLinks": {},
  "numberOfVerses": 36
}