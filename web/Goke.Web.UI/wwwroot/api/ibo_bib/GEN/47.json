{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "GEN",
    "translationId": "ibo_bib",
    "name": "Jenesis",
    "commonName": "Jenesis",
    "title": "Jenesis",
    "order": 1,
    "numberOfChapters": 50,
    "sha256": "231e2c8c231bd49873b5cf8d053c4859c82b9c9a994e14d8976861257ccf9408",
    "firstChapterApiLink": "/api/ibo_bib/GEN/1.json",
    "lastChapterApiLink": "/api/ibo_bib/GEN/50.json",
    "totalNumberOfVerses": 1533
  },
  "chapter": {
    "number": 47,
    "content": [
      {
        "type": "verse",
        "number": 1,
        "content": [
          "Josef gara gwa Fero sị, “Nna m na ụmụnne m ejirila igwe ewu na atụrụ ha, igwe ehi ha na ihe niile ha nwere site nʼala Kenan bịa nʼebe a. Ha nọ nʼala Goshen.”"
        ]
      },
      {
        "type": "verse",
        "number": 2,
        "content": [
          "Mgbe ọ gara ịgwa Fero okwu, o duuru mmadụ ise nʼetiti ụmụnne ya ndị ikom gosi ha Fero."
        ]
      },
      {
        "type": "verse",
        "number": 3,
        "content": [
          "Fero jụrụ ụmụnne ya ajụjụ sị ha, “Gịnị bụ ọrụ aka unu?” Ha zara sị ya, “Ndị ohu gị bụ ndị ọzụzụ atụrụ dịka nna nna anyị ha.”"
        ]
      },
      {
        "type": "verse",
        "number": 4,
        "content": [
          "Ha kwukwara sị, “Anyị bịara ịnọ dịka ọbịa nʼala a nʼihi na ụnwụ a siri oke ike nʼala Kenan. O nweghị nri igwe ewu na atụrụ anyị nwere iri nʼala ahụ. Ya mere, anyị na-arịọ ka i nye ndị ohu gị ike ka ha biri nʼala Goshen.”"
        ]
      },
      {
        "type": "verse",
        "number": 5,
        "content": [
          "Fero gwara Josef sị, “Nna gị na ụmụnne gị abịakwutela gị. Ha biri nʼala Goshen."
        ]
      },
      {
        "type": "verse",
        "number": 6,
        "content": [
          "Ala Ijipt dịkwa gị nʼihu. Họrọ ebe ọbụla masịrị gị nke dịkwa ezi mma nye nna gị na ụmụnne gị ka ha biri. Ka ha biri na Goshen. Ọ bụrụkwa na ị maara ndị ikom nʼetiti ha ndị nwere ike, mee ha ndị na-elekọta igwe anụ ụlọ m.”"
        ]
      },
      {
        "type": "verse",
        "number": 7,
        "content": [
          "Josef kpọtara nna ya Jekọb, mee ka o guzo nʼihu Fero. Jekọb nọ nʼebe ahụ gọzie Fero."
        ]
      },
      {
        "type": "verse",
        "number": 8,
        "content": [
          "Fero jụrụ Jekọb sị, “Ị gbaala afọ ole ugbu a?”"
        ]
      },
      {
        "type": "verse",
        "number": 9,
        "content": [
          "Jekọb zara Fero sị ya: “Ebiela m dịka onye ọbịa narị afọ na iri afọ atọ. Ọnụọgụgụ afọ ndị a ehighị nne, ma ha jupụtara nʼahụhụ na nsogbu. Ma a nọrubeghị m ọnụọgụgụ afọ nna m ha gbara mgbe ha biri nʼụwa dịka ọbịa.”"
        ]
      },
      {
        "type": "verse",
        "number": 10,
        "content": [
          "Jekọb gọziri Fero, site nʼihu ya pụọ."
        ]
      },
      {
        "type": "verse",
        "number": 11,
        "content": [
          "Ya mere, Josef mere ka nna ya na ụmụnne ya biri nʼala Ijipt. O nyere ha ala kachasị mma nʼala ahụ na mpaghara Ramesis, dịka Fero nyere nʼiwu."
        ]
      },
      {
        "type": "verse",
        "number": 12,
        "content": [
          "Josef nyere nna ya na ụmụnne ya na ezinaụlọ nna ya nri dịka ọnụọgụgụ nke ụmụ ha si dị."
        ]
      },
      {
        "type": "heading",
        "content": [
          "Ụnwụ na ụkọ nri"
        ]
      },
      {
        "type": "verse",
        "number": 13,
        "content": [
          "Ma nri adịghị nʼala ahụ niile nʼihi na ụnwụ ahụ dị nnọọ njọ. Ihe siri ike nʼala Ijipt ma nʼala Kenan nʼihi ụnwụ a."
        ]
      },
      {
        "type": "verse",
        "number": 14,
        "content": [
          "Josef chịkọtara ego niile dị nʼala Ijipt, na nʼala Kenan, nke ndị mmadụ ji kwụọ ụgwọ nri ha zụrụ webata ha nʼụlọeze Fero."
        ]
      },
      {
        "type": "verse",
        "number": 15,
        "content": [
          "Mgbe ego niile dị ndị mmadụ nʼaka gwụchara nʼala Ijipt ma nʼala Kenan, ndị Ijipt niile bịakwutere Josef sị ya, “Nye anyị nri, gịnị mere anyị ga-eji nwụọ nʼihu gị? Ego anyị agwụla.”"
        ]
      },
      {
        "type": "verse",
        "number": 16,
        "content": [
          "Mgbe ahụ Josef zara sị ha: “Jirinụ anụ ụlọ unu kwụọ ụgwọ nri m ga-enye unu, ebe ọ bụ na ego unu agwụla.”"
        ]
      },
      {
        "type": "verse",
        "number": 17,
        "content": [
          "Ya mere, ha kpụtaara Josef anụ ụlọ ha. Josef nyere ha nri nʼọnọdụ ịnyịnya ha, na atụrụ ha, na ewu ha, na ehi, na ịnyịnya ibu ha. O were nri zụọ ha nʼafọ ahụ nʼọnọdụ anụ ụlọ ha niile."
        ]
      },
      {
        "type": "verse",
        "number": 18,
        "content": [
          "Mgbe afọ ahụ gafesịrị, ha bịakwutekwara ya nʼafọ nke ọzọ sị ya, “Anyị agaghị ezoro onyenwe anyị na ego anyị agwụla, na igwe anụ ụlọ anyị bụkwa nke gị. O nweghị ihe ọzọ fọdụrụ anyị karịa ahụ anyị na ala anyị."
        ]
      },
      {
        "type": "verse",
        "number": 19,
        "content": [
          "Gịnị mere anyị ga-eji nọọ nʼagụụ nʼihu gị? Zụrụ anyị na ala anyị nʼọnọdụ ụgwọ anyị ga-akwụ maka nri ị ga-enye anyị. Ka anyị na ala anyị bụrụ ndị ohu Fero. Nye anyị mkpụrụ ubi ka anyị dịrị ndụ ghara ịnwụ, ka ala a ghara ịbụ ihe tọgbọrọ nʼefu.”"
        ]
      },
      {
        "type": "verse",
        "number": 20,
        "content": [
          "Ya mere, Josef zụtaara Fero ala Ijipt niile. Ndị Ijipt niile nʼotu nʼotu rere ala ha nʼihi oke ụnwụ ahụ dakwasịrị ha. Mgbe ahụ, ala ha niile ghọrọ nke Fero."
        ]
      },
      {
        "type": "verse",
        "number": 21,
        "content": [
          "Ya mere, Josef si otu a mee ka ndị Ijipt niile ghọọ ndị ohu Fero, site nʼotu obodo nʼala ahụ ruo na nke ọzọ ya."
        ]
      },
      {
        "type": "verse",
        "number": 22,
        "content": [
          "Ala nke Josef na-azụtaghị nʼoge a bụ naanị ala ndị nchụaja. Nʼihi na ndị nchụaja si nʼaka Fero na-enweta nri ha site nʼoge ruo nʼoge. Ha nwekwara nri na-ezuru ha site na oke ahụ Fero na-enye ha. Ya mere ha ereghị ala ha."
        ]
      },
      {
        "type": "verse",
        "number": 23,
        "content": [
          "Mgbe ahụ, Josef gwara ndị mmadụ ahụ niile okwu sị, “Lee, azụọla unu taa, zụkwaa a ala unu nye Fero."
        ]
      },
      {
        "type": "verse",
        "number": 24,
        "content": [
          "Nʼoge owuwe ihe ubi, otu ụzọ nʼime ụzọ ise nke ihe unu nwetara nʼubi unu bụ nke Fero. Deberenụ onwe unu ụzọ anọ fọdụrụ ka ọ bụrụ ihe unu ga-akụ nʼubi na ihe unu ga-eri na ihe ndị ezinaụlọ unu, na nke ụmụntakịrị unu ga-eri.”"
        ]
      },
      {
        "type": "verse",
        "number": 25,
        "content": [
          "Ha zara sị ya, “Ị zọpụtala ndụ anyị. Ka anyị hụta amara nʼihu nna anyị ukwu. Anyị ga-abụ ndị ohu Fero.”"
        ]
      },
      {
        "type": "verse",
        "number": 26,
        "content": [
          "Josef mere ka nke a bụrụ iwu nʼala Ijipt niile ruo taa, na Fero ga-ewe otu ụzọ nʼime ụzọ ise nke ihe ọbụla si nʼala. Naanị ihe si nʼala ndị nchụaja bụ nke na-esoghị nʼiwu a."
        ]
      },
      {
        "type": "verse",
        "number": 27,
        "content": [
          "Izrel biri na Goshen nke dị nʼala Ijipt. Ha kpatara akụ hie nne, mụbaa nʼọmụmụ, ma nʼọnụọgụgụ."
        ]
      },
      {
        "type": "verse",
        "number": 28,
        "content": [
          "Jekọb biri nʼala Ijipt afọ iri na asaa. Ya mere, afọ niile Jekọb gbara bụ narị afọ na iri afọ anọ na asaa."
        ]
      },
      {
        "type": "verse",
        "number": 29,
        "content": [
          "Mgbe ụbọchị ọnwụ Izrel na-abịaru nso, ọ kpọrọ Josef nwa ya sị ya, “Ọ bụrụ na m ahụtala amara nʼihu gị, tinye aka gị nʼokpuru apata m, kwee m nkwa na ị ga-egosi m obi ebere na ezi ntụkwasị obi. Elila m nʼala nʼIjipt."
        ]
      },
      {
        "type": "verse",
        "number": 30,
        "content": [
          "Kama, mgbe m nwụrụ, site nʼala Ijipt bupụ m. Buru ozu m gaa lie ya ebe e liri nna m ha.” Ọ zara, “Aga m eme dịka i kwuru.”"
        ]
      },
      {
        "type": "verse",
        "number": 31,
        "content": [
          "Ọ sịrị ya, “Ṅụọrọ m iyi na ị ga-eme ya.” Josef ṅụọrọ ya iyi. Izrel nʼonwe ya, kpọrọ isiala dịka ọ dabere nʼelu mkpanaka ya."
        ]
      }
    ],
    "footnotes": []
  },
  "thisChapterLink": "/api/ibo_bib/GEN/47.json",
  "thisChapterAudioLinks": {},
  "nextChapterApiLink": "/api/ibo_bib/GEN/48.json",
  "nextChapterAudioLinks": {},
  "previousChapterApiLink": "/api/ibo_bib/GEN/46.json",
  "previousChapterAudioLinks": {},
  "numberOfVerses": 31
}