{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "GEN",
    "translationId": "ibo_bib",
    "name": "Jenesis",
    "commonName": "Jenesis",
    "title": "Jenesis",
    "order": 1,
    "numberOfChapters": 50,
    "sha256": "231e2c8c231bd49873b5cf8d053c4859c82b9c9a994e14d8976861257ccf9408",
    "firstChapterApiLink": "/api/ibo_bib/GEN/1.json",
    "lastChapterApiLink": "/api/ibo_bib/GEN/50.json",
    "totalNumberOfVerses": 1533
  },
  "chapter": {
    "number": 41,
    "content": [
      {
        "type": "heading",
        "content": [
          "Nrọ Fero na nkọwa ya"
        ]
      },
      {
        "type": "verse",
        "number": 1,
        "content": [
          "O ruo mgbe afọ abụọ gasịrị, Fero rọrọ nrọ hụ onwe ya ka o guzo nʼakụkụ mmiri Naịl."
        ]
      },
      {
        "type": "verse",
        "number": 2,
        "content": [
          "Nʼebe ahụ, ọ hụrụ ehi asaa ndị si nʼosimiri Naịl na-apụta. Ehi ndị a buru ibu, maa mma. Ahụ ha na-akwọ mụrụmụrụ. Ha pụtara, bido ịta nri nʼetiti ahịhịa riidi."
        ]
      },
      {
        "type": "verse",
        "number": 3,
        "content": [
          "Nʼatụfughị oge, ehi asaa ọzọ soro ha nʼazụ sikwa nʼosimiri Naịl na-apụta. Ma ehi ndị a tara ahụ nke ukwuu. Ha bụ nnọọ ọkpụkpụ ọkpụkpụ, jọọ njọ ile anya. Ha bịara guzo nʼakụkụ ehi ndị ahụ buru ibu."
        ]
      },
      {
        "type": "verse",
        "number": 4,
        "content": [
          "Mgbe ahụ, ehi ndị a bụ naanị ọkpụkpụ ọkpụkpụ bịara richapụ ehi ndị ahụ buru ibu. Mgbe nke a mere Fero kwolitere."
        ]
      },
      {
        "type": "verse",
        "number": 5,
        "content": [
          "Emesịa, Fero rahụkwara ụra ọzọ, rọọ nrọ nke ugboro abụọ, hụ ogbe ọka asaa ndị mịrị nʼotu ukwu ọka. Ogbe ọka ndị a buru ibu maa ezi mma."
        ]
      },
      {
        "type": "verse",
        "number": 6,
        "content": [
          "Emesịa, ọ hụkwara ogbe ọka asaa ọzọ ka ha mịkwara nʼotu ukwu ọka ahụ. Ma ndị a ọ hụrụ kpọnwụsịrị akpọnwụ, fịkpọkwa afịkpọ. Ọ bụ ikuku si nʼọwụwa anyanwụ mere ka ha kpọnwụọ."
        ]
      },
      {
        "type": "verse",
        "number": 7,
        "content": [
          "Ogbe ọka ndị a fịkpọrọ afịkpọ loro ogbe ọka asaa ndị ahụ buru ibu. Fero kwolitere hụ na ihe ndị a bụ nrọ."
        ]
      },
      {
        "type": "verse",
        "number": 8,
        "content": [
          "Mgbe chi bọrọ, o nweghị udo na mmụọ ya. O ziri ozi kpọkọta ndị majiki niile, na ndị ọkachamara niile nke Ijipt. Fero kọọrọ ha ihe ọ rọrọ na nrọ. Ma ọ dịghị onye nwere ike ịkọwara ya ihe nrọ ya pụtara."
        ]
      },
      {
        "type": "verse",
        "number": 9,
        "content": [
          "Ma nʼoge ahụ, onyeisi ndị na-ebu iko jekwuuru Fero gwa ya sị, “Taa ka m chetara mmehie m."
        ]
      },
      {
        "type": "verse",
        "number": 10,
        "content": [
          "Oge ahụ Fero were iwe megide ndị na-ejere ya ozi, o tinyere mụ na onyeisi ndị na-esi nri nʼụlọ mkpọrọ nke dị nʼebe onyeisi ndị nche eze bi."
        ]
      },
      {
        "type": "verse",
        "number": 11,
        "content": [
          "Onye ọbụla nʼime anyị abụọ rọrọ nrọ nʼotu abalị, nrọ ọbụla nwekwara nkọwa nke ya."
        ]
      },
      {
        "type": "verse",
        "number": 12,
        "content": [
          "O nwere nwokorobịa onye Hibru anyị na ya nọ nʼụlọ mkpọrọ nʼoge ahụ. Ọ bụ ohu onyeisi ndị nche eze. Anyị kọọrọ ya nrọ anyị rọrọ. Ọ kọwakwaara anyị ihe nrọ anyị pụtara nye onye ọbụla nkọwa nke nrọ ya."
        ]
      },
      {
        "type": "verse",
        "number": 13,
        "content": [
          "Ihe niile mere dịka o si kọwara anyị. E nyeghachiri m ọnọdụ m, ma kwụba onye nke ọzọ nʼosisi.”"
        ]
      },
      {
        "type": "verse",
        "number": 14,
        "content": [
          "Ya mere Fero ziri ozi ka a kpọọ Josef. E mere ngwangwa wepụta ya site nʼụlọ mkpọrọ ahụ. Mgbe ọ kpụchara afụọnụ",
          {
            "noteId": 746
          },
          "ya, gbanwee uwe ya, ọ bịakwara nʼihu Fero."
        ]
      },
      {
        "type": "verse",
        "number": 15,
        "content": [
          "Fero gwara Josef sị, “Arọrọ m nrọ ma o nweghị onye ọbụla nwere ike ịkọwara m ihe nrọ m rọrọ pụtara. Ma anụla m na a kọọrọ gị nrọ a rọrọ, i nwere ike ịkọwa ihe nrọ ahụ pụtara.”"
        ]
      },
      {
        "type": "verse",
        "number": 16,
        "content": [
          "Josef zara sị ya, “Enweghị m ike ịkọwa nrọ nʼike aka m. Ma Chineke ga-enye Fero ọsịsa udo dịka ọ chọrọ.”"
        ]
      },
      {
        "type": "verse",
        "number": 17,
        "content": [
          "Mgbe ahụ, Fero malitere ịkọwara Josef nrọ ya. O kwuru sị, “Eguzoro m nʼakụkụ osimiri Naịl na nrọ m."
        ]
      },
      {
        "type": "verse",
        "number": 18,
        "content": [
          "Mgbe ahụ, ahụrụ m ehi asaa si na mmiri ahụ pụta. Ehi ndị a mara abụba, ma gbaa agba. Ha bidokwara ịta nri nʼetiti ahịhịa riidi.",
          {
            "noteId": 747
          }
        ]
      },
      {
        "type": "verse",
        "number": 19,
        "content": [
          "Emesịa, a hụrụ m ehi asaa ọzọ ka ha sikwa nʼosimiri ahụ pụta. Ehi ndị a ejighị ahụ. Ha bụ ọkpụkpụ ọkpụkpụ, jọọ njọ ile anya. Nʼezie, ahụtụbeghị m ụdị ehi dị otu a nʼala Ijipt niile."
        ]
      },
      {
        "type": "verse",
        "number": 20,
        "content": [
          "Ehi asaa ndị a jọrọ njọ riri ehi ndị ahụ buru ibu, bụ ndị bu ha ụzọ si nʼosimiri ahụ pụta."
        ]
      },
      {
        "type": "verse",
        "number": 21,
        "content": [
          "Ma mgbe ha risiri ehi ndị a, nri ahụ emeghị ka ụdịdị ha gbanwee. Ha dịkwa otu ha dị. Mgbe m hụsịrị ihe a, etetara m nʼụra."
        ]
      },
      {
        "type": "verse",
        "number": 22,
        "content": [
          "“Mgbe m rọrọ nrọ ọzọ, a hụrụ m ogbe ọka asaa nke mịrị nʼotu ukwu ọka. Ọka asaa ndị a buru ibu, dị mma ile anya."
        ]
      },
      {
        "type": "verse",
        "number": 23,
        "content": [
          "Ogbe ọka asaa ọzọ mịkwara nʼelu ukwu ọka ahụ, ma ndị a kpọnwụrụ akpọnwụ, fịkpọkwa afịkpọ nʼihi nʼikuku si nʼọwụwa anyanwụ chakpọrọ ha."
        ]
      },
      {
        "type": "verse",
        "number": 24,
        "content": [
          "Ma ọka ndị a fịkpọrọ afịkpọ lodara ọka asaa ndị ahụ mara mma. Akọọlara m ndị majiki ihe ndị a, ma ọ dịghị onye nʼime ha nwere ike ịkọwara m ihe nrọ ndị a pụtara.”"
        ]
      },
      {
        "type": "verse",
        "number": 25,
        "content": [
          "Mgbe ahụ, Josef sịrị Fero, “Nrọ abụọ Fero rọrọ pụtara otu ihe. Chineke esitela na nrọ ndị a gwa Fero ihe ọ na-aga ime."
        ]
      },
      {
        "type": "verse",
        "number": 26,
        "content": [
          "Ehi asaa ndị ahụ buru ibu bụ afọ asaa. Ogbe ọka asaa ndị ahụ buru ibu bụkwa afọ asaa. Ọ bụ otu nrọ ahụ, ọ bụ ezie na ị rọrọ ya ugboro abụọ."
        ]
      },
      {
        "type": "verse",
        "number": 27,
        "content": [
          "Ehi asaa ndị ọzọ ahụ dị ọkpụkpụ ọkpụkpụ ndị pụtara mgbe ndị nke mbụ pụtachara bụ afọ asaa. Otu a kwa ogbe ọka ndị ọzọ fịkpọrọ afịkpọ nke ikuku si nʼọwụwa anyanwụ mere ka ha fịkpọọ bụ afọ asaa. Ha na-egosi afọ asaa mgbe oke ụnwụ ga-adị."
        ]
      },
      {
        "type": "verse",
        "number": 28,
        "content": [
          "“Dịka m gwara Fero na mbụ, Chineke egosila gị ihe ọ chọrọ ime."
        ]
      },
      {
        "type": "verse",
        "number": 29,
        "content": [
          "Afọ asaa na-abịa ga-abụ afọ asaa mgbe nri ga-adị ukwuu nʼala Ijipt niile."
        ]
      },
      {
        "type": "verse",
        "number": 30,
        "content": [
          "Emesịa afọ asaa oke ụnwụ ga-eso ha. Mgbe ahụ, a ga-echefu ụba niile nke ala Ijipt. Ụnwụ a ga-ala obodo nʼiyi."
        ]
      },
      {
        "type": "verse",
        "number": 31,
        "content": [
          "Agaghị echetakwa na e nwere oge ịba ụba ihe oriri nʼala a, nʼihi oke ụnwụ ahụ nke ga-eso ya ga-adị oke ukwuu."
        ]
      },
      {
        "type": "verse",
        "number": 32,
        "content": [
          "Ihe mere Fero ji rọọ nrọ a ugboro abụọ bụ nʼihi na Chineke ekpebiela na ihe ndị a ga-emezuriri. Chineke ga-emekwa ya nʼoge na-adịghị anya."
        ]
      },
      {
        "type": "verse",
        "number": 33,
        "content": [
          "“Ma ugbu a, ka Fero chọọ onye nwere ezi nghọta na amamihe. Ya mee ya onyeisi ọchịchị nʼala Ijipt niile."
        ]
      },
      {
        "type": "verse",
        "number": 34,
        "content": [
          "Ka Fero mee nhọpụta ndị nlekọta ala Ijipt. Ka e debe otu ụzọ nʼime ụzọ ise nke nri niile a ga-enweta nʼoge ahụ nri ga-adị ukwuu nʼala Ijipt."
        ]
      },
      {
        "type": "verse",
        "number": 35,
        "content": [
          "Ka ha kpokọtaa nri niile ga-adị nʼoge ịba ụba nke ihe oriri, nke ga-adị nʼafọ ndị a na-abịa. Ka ha kpokọta ha nʼụlọ ichebe nri nke ga-adị nʼokpuru ọchịchị Fero. Ka ọ bụrụ nri e debere nʼobodo dị iche iche."
        ]
      },
      {
        "type": "verse",
        "number": 36,
        "content": [
          "A ga-echebe nri ndị a nke ọma maka ndị bi nʼala a, ka ọ bụrụ nri a ga-eri nʼime afọ asaa ndị ahụ nke ụnwụ ga-adị nʼala Ijipt, ka ụnwụ ghara ibibi ala a.”"
        ]
      },
      {
        "type": "verse",
        "number": 37,
        "content": [
          "Ntụpụta ahụ dị mma nʼanya Fero na ndịisi ọchịchị ya."
        ]
      },
      {
        "type": "verse",
        "number": 38,
        "content": [
          "Fero jụrụ ndịisi ọchịchị ya, “Anyị ga-achọtali onye ọzọ dịka nwoke a, onye mmụọ nke Chineke dị nʼime ya?”"
        ]
      },
      {
        "type": "verse",
        "number": 39,
        "content": [
          "Ya mere Fero tụgharịrị sị Josef, “Ebe Chineke kpugheere gị ihe ndị a, o nweghị onye ọzọ nwere ezi nghọta na amamihe dịka gị."
        ]
      },
      {
        "type": "verse",
        "number": 40,
        "content": [
          "Gị onwe gị ga-abụ onye na-elekọta ụlọeze m. Ndị m niile ga-erube isi nʼiwu ọbụla i nyere. Ọ bụ naanị nʼocheeze ka m ga-eji dị ukwuu karịa gị.”"
        ]
      },
      {
        "type": "heading",
        "content": [
          "Josef aghọọ onye na-achị Ijipt"
        ]
      },
      {
        "type": "verse",
        "number": 41,
        "content": [
          "Fero gwara Josef, “Lee, emeela m gị onye nlekọta ala Ijipt niile.”"
        ]
      },
      {
        "type": "verse",
        "number": 42,
        "content": [
          "Mgbe ahụ, Fero gbapụtara mgbaaka",
          {
            "noteId": 748
          },
          "eze ya gbanye ya Josef nʼaka. O yikwasịkwara Josef uwe e ji ezi akwa ọcha duo, nyanye ya ihe ịnya nʼolu nke e ji ọlaedo kpụọ."
        ]
      },
      {
        "type": "verse",
        "number": 43,
        "content": [
          "O mere ka ọ nyaa ịnyịnya ụgbọ ya nke abụọ. Ndị oti mkpu na-etikwa nʼihu ya, “Gbuonụ ikpere nʼala.” Otu a ka Fero si mee Josef onye na-achị ala Ijipt niile."
        ]
      },
      {
        "type": "verse",
        "number": 44,
        "content": [
          "Fero gwakwara Josef sị, “Ọ bụ mụ onwe m bụ Fero! O nweghị onye ọbụla ga-ewelita aka maọbụ ụkwụ ya nʼala Ijipt niile ma ọ bụghị site nʼike i nyere ya.”"
        ]
      },
      {
        "type": "verse",
        "number": 45,
        "content": [
          "Fero gụrụ Josef aha Zafenat-Pania.",
          {
            "noteId": 749
          },
          "Ọ kpọnyekwara ya, Asenat, nwa Pọtifera, onye nchụaja obodo a na-akpọ On,",
          {
            "noteId": 750
          },
          "ka ọ bụrụ nwunye ya. Josef bịara gazuo ala Ijipt."
        ]
      },
      {
        "type": "verse",
        "number": 46,
        "content": [
          "Josef gbara iri afọ atọ mgbe o bidoro iguzo nʼihu Fero eze Ijipt. O si nʼihu Fero pụọ, malite ijegharị ebe niile nʼala Ijipt."
        ]
      },
      {
        "type": "verse",
        "number": 47,
        "content": [
          "Nʼafọ asaa ahụ nke a na-eriju afọ, ala mepụtara nri nʼebe ọ dị ukwuu."
        ]
      },
      {
        "type": "verse",
        "number": 48,
        "content": [
          "Nʼime afọ asaa ndị a nke nri juru ebe niile nʼIjipt, Josef chịkọtara nri niile nke si nʼubi, ma chekwaa ha nʼụlọ e wuru maka iche nri nʼobodo niile ahụ. Nʼobodo ọbụla, ka ọ na-etinye ihe oriri nke si nʼubi gbara ya gburugburu."
        ]
      },
      {
        "type": "verse",
        "number": 49,
        "content": [
          "Josef chekwara ọka dị ukwuu nʼọnụọgụgụ, dịka aja dị nʼakụkụ osimiri. A kwụsịrị ịgụ ha ọnụ nʼihi na ha hiri nne nke ukwuu nke na ha enweghị ọnụọgụgụ."
        ]
      },
      {
        "type": "verse",
        "number": 50,
        "content": [
          "Tupu oge ụnwụ ahụ ebido, Asenat nwa nwanyị Pọtifera, onye nchụaja nke On, mụtara Josef ụmụ ndị ikom abụọ."
        ]
      },
      {
        "type": "verse",
        "number": 51,
        "content": [
          "Josef gụrụ ọkpara ya Manase,",
          {
            "noteId": 751
          },
          "nʼihi na ọ sịrị, “Chineke emeela ka m chefuo ahụhụ m niile, mekwa ka m chefuo ndị ezinaụlọ nna m.”"
        ]
      },
      {
        "type": "verse",
        "number": 52,
        "content": [
          "Josef gụrụ nwa ya nke abụọ Ifrem.",
          {
            "noteId": 752
          },
          "Ọ sịrị, “Nʼihi na Chineke emeela ka m mịa mkpụrụ nʼala nke ahụhụ m.”"
        ]
      },
      {
        "type": "verse",
        "number": 53,
        "content": [
          "Afọ asaa nke ụba nri nke dịrị nʼala Ijipt mechara gabiga."
        ]
      },
      {
        "type": "verse",
        "number": 54,
        "content": [
          "Afọ asaa nke ụnwụ bidoro bịawa dịka Josef kwuru. Ụnwụ nọ nʼobodo niile, ma nʼala Ijipt niile nri dị."
        ]
      },
      {
        "type": "verse",
        "number": 55,
        "content": [
          "Ka agụ jidere ala Ijipt niile, ndị mmadụ tikuru Fero ka o nye ha nri. Ma Fero gwara ndị Ijipt niile, “Jekwurunụ Josef. Ihe ọbụla ọ gwara unu meenụ ya.”"
        ]
      },
      {
        "type": "verse",
        "number": 56,
        "content": [
          "Mgbe ụnwụ ahụ gbasara ruo nʼakụkụ niile nke ala ahụ, Josef meghepụrụ ụlọ ichebe nri niile bido iresi ndị Ijipt nri, nʼihi na ụnwụ ahụ dị njọ nʼala Ijipt niile."
        ]
      },
      {
        "type": "verse",
        "number": 57,
        "content": [
          "Mba niile bịara Ijipt ịzụ nri site nʼaka Josef nʼihi na ụnwụ ahụ dị njọ nʼụwa niile."
        ]
      }
    ],
    "footnotes": [
      {
        "noteId": 746,
        "caller": "+",
        "text": "Otu ihe e ji maara ndị Ijipt bụ ịkpụcha agịrị isi na afụọnụ ha, ma nke a bụghị omenaala ndị Juu.",
        "reference": {
          "chapter": 41,
          "verse": 14
        }
      },
      {
        "noteId": 747,
        "caller": "+",
        "text": "Ahịhịa riidi bụ ahịhịa na-epu nʼakụkụ osimiri Naịl",
        "reference": {
          "chapter": 41,
          "verse": 18
        }
      },
      {
        "noteId": 748,
        "caller": "+",
        "text": "Mgbaaka a na-agbanye na mkpịsịaka bụ ihe e ji emesi okwu ike. Est 3:10",
        "reference": {
          "chapter": 41,
          "verse": 42
        }
      },
      {
        "noteId": 749,
        "caller": "+",
        "text": "Aha a pụtara, Onye nwere ike dị ka chi nke nwere ike ndụ na ọnwụ.",
        "reference": {
          "chapter": 41,
          "verse": 45
        }
      },
      {
        "noteId": 750,
        "caller": "+",
        "text": "Pọtifera bụ onye nchụaja nke obodo On.",
        "reference": {
          "chapter": 41,
          "verse": 45
        }
      },
      {
        "noteId": 751,
        "caller": "+",
        "text": "Aha a bụ Manase pụtara Nchefu.",
        "reference": {
          "chapter": 41,
          "verse": 51
        }
      },
      {
        "noteId": 752,
        "caller": "+",
        "text": "Ifrem pụtara Ụba.",
        "reference": {
          "chapter": 41,
          "verse": 52
        }
      }
    ]
  },
  "thisChapterLink": "/api/ibo_bib/GEN/41.json",
  "thisChapterAudioLinks": {},
  "nextChapterApiLink": "/api/ibo_bib/GEN/42.json",
  "nextChapterAudioLinks": {},
  "previousChapterApiLink": "/api/ibo_bib/GEN/40.json",
  "previousChapterAudioLinks": {},
  "numberOfVerses": 57
}