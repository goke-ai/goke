{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "GEN",
    "translationId": "ibo_bib",
    "name": "Jenesis",
    "commonName": "Jenesis",
    "title": "Jenesis",
    "order": 1,
    "numberOfChapters": 50,
    "sha256": "231e2c8c231bd49873b5cf8d053c4859c82b9c9a994e14d8976861257ccf9408",
    "firstChapterApiLink": "/api/ibo_bib/GEN/1.json",
    "lastChapterApiLink": "/api/ibo_bib/GEN/50.json",
    "totalNumberOfVerses": 1533
  },
  "chapter": {
    "number": 30,
    "content": [
      {
        "type": "verse",
        "number": 1,
        "content": [
          "Rechel hụrụ na ya amụghị nwa ọbụla nye Jekọb, o kworo ekworo megide nwanne ya nwanyị. Ya mere, ọ sịrị Jekọb, “Nye m ụmụ. Ọ bụrụ na i meghị otu a, aga m anwụ.”"
        ]
      },
      {
        "type": "verse",
        "number": 2,
        "content": [
          "Jekọb were iwe megide Rechel, sị ya, “Abụ m Chineke onye gbochiri gị mkpụrụ nke afọ?”"
        ]
      },
      {
        "type": "verse",
        "number": 3,
        "content": [
          {
            "noteId": 731
          },
          "Mgbe ahụ Rechel gwara Jekọb sị ya, “Lee odibo m nwanyị Bilha, bakwuru ya ka ọ mụọ nwa nʼikpere m abụọ, ka mụ onwe m site na ya bụrụkwa onye mụtara ụmụ.”"
        ]
      },
      {
        "type": "verse",
        "number": 4,
        "content": [
          "Rechel nyere Jekọb Bilha, odibo nwanyị ya, Jekọb bakwuuru ya."
        ]
      },
      {
        "type": "verse",
        "number": 5,
        "content": [
          "Bilha tụụrụ ime mụọra Jekọb nwa nwoke."
        ]
      },
      {
        "type": "verse",
        "number": 6,
        "content": [
          "Nke a mere ka Rechel kwuo sị, “Chineke ekpepụtala m. Ọ nụla arịrịọ m nye m nwa nwoke.” Nʼihi nke a, Rechel gụrụ nwa ahụ Dan."
        ]
      },
      {
        "type": "verse",
        "number": 7,
        "content": [
          "Bilha, odibo nwanyị Rechel, tụụrụ ime ọzọ mụtara Jekọb nwa nwoke nke abụọ."
        ]
      },
      {
        "type": "verse",
        "number": 8,
        "content": [
          "Rechel kwuru sị, “Mgba dị ukwuu ka mụ na nwanne m nwanyị gbara, m merie.” Ọ kpọọ ya Naftalị."
        ]
      },
      {
        "type": "verse",
        "number": 9,
        "content": [
          "Lịa hụrụ na ya akwụsịla ịmụ nwa, ọ kpọọrọ Zilpa, odibo ya nwanyị kpọnye Jekọb ka ọ bụrụ nwunye ya."
        ]
      },
      {
        "type": "verse",
        "number": 10,
        "content": [
          "Zilpa, odibo nwanyị Lịa, mụtara Jekọb nwa nwoke."
        ]
      },
      {
        "type": "verse",
        "number": 11,
        "content": [
          "Mgbe nke a mere, Lịa kwuru sị, “Nke a bụ ihuọma.” Ọ kpọrọ nwa ahụ Gad."
        ]
      },
      {
        "type": "verse",
        "number": 12,
        "content": [
          "Zilpa, odibo nwanyị Lịa mụtaara Jekọb nwa nwoke nke abụọ."
        ]
      },
      {
        "type": "verse",
        "number": 13,
        "content": [
          "Mgbe ahụ Lịa kwuru sị, “Ọṅụ ejula m obi, nʼihi na ụmụ nwanyị ibe m ga-akpọ m onye ihe na-agara nke ọma.” Lịa kpọrọ nwantakịrị nwoke ahụ Asha."
        ]
      },
      {
        "type": "verse",
        "number": 14,
        "content": [
          "Otu ụbọchị, nʼoge a na-aghọ ọka wiiti, Ruben nwa Lịa, gara nʼọhịa hụ ahịhịa a na-akpọ mandreki.",
          {
            "noteId": 732
          },
          "Ọ kụtaara nne ya ụfọdụ nʼime ahịhịa a. Mgbe Rechel hụrụ ahịhịa a, ọ rịọrọ Lịa sị ya, “Biko nyetụ m ụfọdụ nʼime mandreki ndị a nwa gị nwoke kụtara.”"
        ]
      },
      {
        "type": "verse",
        "number": 15,
        "content": [
          "Ma Lịa zara sị ya, “O zubeere gị na ị napụrụ m di m? Ị chọkwara ịnapụ m mandreki ndị a nwa m nwoke wetaara m?” Rechel zara Lịa sị, “Ọ dị mma, ka gị na ya dinaa nʼabalị a ka ọ bụrụ ihe mgbanwo maka mandreki nwa gị nwoke.”"
        ]
      },
      {
        "type": "verse",
        "number": 16,
        "content": [
          "Ya mere, mgbe Jekọb si nʼọhịa na-alọbata nʼuhuruchi ụbọchị ahụ, Lịa pụrụ izute ya, sị ya, “Ị ga-abakwute m nʼihi na m ejirila m ahịhịa mandreki nwa m nwoke m zụta gị.” Ha dinara nʼabalị ahụ."
        ]
      },
      {
        "type": "verse",
        "number": 17,
        "content": [
          "Chineke nụrụ olu Lịa, ọ tụụrụ ime mụtara Jekọb nwa nwoke nke ise."
        ]
      },
      {
        "type": "verse",
        "number": 18,
        "content": [
          "Lịa sịrị, “Chineke akwụọla m ụgwọ maka odibo m nwanyị m nyere di m.” Ya mere ọ kpọrọ aha ya Isaka."
        ]
      },
      {
        "type": "verse",
        "number": 19,
        "content": [
          "Lịa tụkwaara ime ọzọ mụtara Jekọb nwa nwoke nke isii."
        ]
      },
      {
        "type": "verse",
        "number": 20,
        "content": [
          "Ugbu a Lịa kwuru sị, “Chineke enyela m ezi onyinye dị oke ọnụ. Ugbu a, di m ga-eji nkwanye ugwu leta m nʼihi na amụọrala m ya ụmụ ndị ikom isii.” Ọ kpọrọ aha ya Zebụlọn."
        ]
      },
      {
        "type": "verse",
        "number": 21,
        "content": [
          "Emesịa, Lịa mụrụ nwa nwanyị, kpọọ ya Daịna."
        ]
      },
      {
        "type": "verse",
        "number": 22,
        "content": [
          "Chineke chetara Rechel. Ọ nụrụ olu ya, meghee akpanwa ya."
        ]
      },
      {
        "type": "verse",
        "number": 23,
        "content": [
          "Nʼihi ya, Rechel tụụrụ ime mụta nwa nwoke. Ọ sịrị, “Chineke ewepụla nkọcha dịịrị m.”"
        ]
      },
      {
        "type": "verse",
        "number": 24,
        "content": [
          "Rechel kpọrọ aha ya Josef, dị ka ọ sịrị, “Ka Onyenwe anyị nyekwa m nwa nwoke ọzọ.”"
        ]
      },
      {
        "type": "heading",
        "content": [
          "Nkwekọrịta Jekọb na Leban"
        ]
      },
      {
        "type": "verse",
        "number": 25,
        "content": [
          "Mgbe Rechel mụsịrị Josef, Jekọb jekwuru Leban sị ya, “Zilaga m ka m laghachi nʼebe m na ala nke m."
        ]
      },
      {
        "type": "verse",
        "number": 26,
        "content": [
          "Kpọnye m ndị nwunye m, ndị m ji nʼihi ha gbara gị odibo, ha na ụmụ m, ka m lakwaa. Ị maara otu m siri gbaara gị odibo. Kpọnye m ha ka m duru ha laghachi ebe m si bịa.”"
        ]
      },
      {
        "type": "verse",
        "number": 27,
        "content": [
          "Leban sịrị Jekọb, “Ọ bụrụ na m achọtala amara nʼihu gị biko nọdụ, nʼihi na esi m nʼịgba afa chọpụta na Onyenwe anyị agọziela m nʼihi gị.”"
        ]
      },
      {
        "type": "verse",
        "number": 28,
        "content": [
          "Leban sịrị, “Kwuo ego ole ị chọrọ ka m kwụọ gị, aga m akwụ ya.”"
        ]
      },
      {
        "type": "verse",
        "number": 29,
        "content": [
          "Jekọb zara sị Leban, “Gị onwe gị maara otu m si gbara gị odibo na ihe mere igwe anụ ụlọ gị ndị m lekọtara."
        ]
      },
      {
        "type": "verse",
        "number": 30,
        "content": [
          "Nʼihi na ole na ole ka i nwere mgbe m bịara, ma ugbu a, ha abaala ụba nke ukwuu. Onyenwe anyị esitela nʼụkwụ m gọzie gị. Ugbu a, kedụ mgbe m ga-arụkwanụ ọrụ nke mụ onwe m maka ezinaụlọ m?”"
        ]
      },
      {
        "type": "verse",
        "number": 31,
        "content": [
          "Leban jụrụ Jekọb sị, “Kedụ ihe m ga-enye gị?” Jekọb gwara ya sị, “Enyela m ihe ọbụla, kama o nwere otu ihe m chọrọ ka i mee. Ọ bụrụ na i mee ya, aga m alaghachi ilekọta igwe anụ ụlọ gị."
        ]
      },
      {
        "type": "verse",
        "number": 32,
        "content": [
          "Kwere ka m jegharịa nʼetiti igwe anụ ụlọ gị, ka m họpụta site nʼetiti igwe atụrụ gị ndị niile tụrụ agwa agwa, na ụmụ atụrụ niile dị oji, na ewu niile tụrụ agwa agwa. Atụrụ na ewu ndị a niile m ga-ahọpụta ga-abụ ụgwọ ọrụ m."
        ]
      },
      {
        "type": "verse",
        "number": 33,
        "content": [
          "Ezi omume m ga-azara nʼọdịnihu, mgbe ọbụla ị bịara nyochaa ụgwọ ọrụ ị kwụrụ m. Ewu ọbụla na-atụghị agwa agwa, maọbụ atụrụ ọbụla na-ejighị oji ị chọpụtara nʼetiti igwe ewu na atụrụ nke m ka a ga-agụ dị ka ihe e zuru nʼohi.”"
        ]
      },
      {
        "type": "verse",
        "number": 34,
        "content": [
          "Leban zara sị ya, “Ọ dị mma. Ya dịrị dịka i kwuru.”"
        ]
      },
      {
        "type": "verse",
        "number": 35,
        "content": [
          "Nʼotu ụbọchị ahụ, ọ họpụtachara mkpi niile tụrụ agwa maọbụ ntụpọ na nne ewu niile ndị nwere tụrụ agwa maọbụ ntụpọ na nke ọbụla nwere ajị ọcha nʼahụ ya. Ọ họpụtakwara atụrụ ojii niile, nyefee ha nʼaka ụmụ ya ka ha lekọtaa ha."
        ]
      },
      {
        "type": "verse",
        "number": 36,
        "content": [
          "Leban jere ije abalị atọ nke kewapụrụ ha site nʼebe Jekọb nọ. Ma Jekọb nọgidere na-elekọta igwe anụ ụlọ Leban ndị ọzọ."
        ]
      },
      {
        "type": "verse",
        "number": 37,
        "content": [
          "Mgbe ahụ Jekọb gara gbute ngalaba osisi pọpla, na osisi alụmọnd, na osisi plenụ, kpechapụ ahụ agbụgbọ osisi ndị a, si otu a mee ka ime ime ngalaba osisi ndị a dị ọcha pụta ìhè."
        ]
      },
      {
        "type": "verse",
        "number": 38,
        "content": [
          "Ọ tọgbọrọ osisi ndị a o kpechapụtara nʼebe ewu na atụrụ ndị a na-aṅụ mmiri, ka ha cherịta ịhụ ebe igwe anụ ụlọ ndị a nọ mgbe ọbụla ha na-aṅụ mmiri. Nke a mere mgbe igwe anụ ụlọ ndị a na-enwe ekpomọkụ nke ịgba ibe ha, nʼoge ha bịara ịṅụ mmiri,"
        ]
      },
      {
        "type": "verse",
        "number": 39,
        "content": [
          "ọ bụ nʼihu ngalaba osisi ndị a ka ha na-anọ na-agba onwe ha. Mgbe anụ ụlọ ndị a mụrụ ụmụ, ahụ ụmụ ha na-atụ agwa agwa maọbụ nwe ntụpọ."
        ]
      },
      {
        "type": "verse",
        "number": 40,
        "content": [
          "Jekọb na-edo ụmụ igwe ewu na atụrụ ndị a nʼotu akụkụ, ma ọ na-eme ka anụ ụlọ ndị ọzọ chee ihu ha nʼanụ ụlọ Leban ndị tụrụ agwa agwa, maọbụ na-eji oji. Nʼụzọ dị otu a, ọ kewapụtaara onwe ya anụ ụlọ nke ya. O tinyekọtaghị ha nʼanụ ụlọ Leban."
        ]
      },
      {
        "type": "verse",
        "number": 41,
        "content": [
          "Mgbe ọbụla nne anụ ụlọ ndị ahụ siri ike nọ nʼọnọdụ ịtụrụ ime, Jekọb na-edobe ngalaba osisi ndị ahụ nʼakụkụ ebe ha na-aṅụ mmiri nʼihu ha, ka ha nọrọ nʼebe ahụ gbaa onwe ha."
        ]
      },
      {
        "type": "verse",
        "number": 42,
        "content": [
          "Ma ọ bụrụ na anụ ụlọ ndị ahụ adịghị ike, Jekọb anaghị edebe osisi ndị a nʼihu ha. Ya mere, igwe ewu na atụrụ ndị na-esighị ike gaara Leban. Ma ndị siri ike gaara Jekọb."
        ]
      },
      {
        "type": "verse",
        "number": 43,
        "content": [
          "Site nʼụzọ dị otu a, Jekọb ghọrọ onye nwere akụ hie nne. O nwekwara ọtụtụ igwe anụ ụlọ na ọtụtụ ndị na-ejere ya ozi nwoke na nwanyị, na ọtụtụ ịnyịnya kamel, na ọtụtụ ịnyịnya ibu ndị ọzọ."
        ]
      }
    ],
    "footnotes": [
      {
        "noteId": 731,
        "caller": "+",
        "text": "Anyị hụrụ na omenaala a bụ nke sitere nʼala ndị si nʼakụkụ ọwụwa anyanwụ, nʼụlọ Ebraham. Jen 16:2Ugbu a, Jekọb na-eme otu ihe ahụ.",
        "reference": {
          "chapter": 30,
          "verse": 3
        }
      },
      {
        "noteId": 732,
        "caller": "+",
        "text": "Mandreki, bụ ahịhịa nke ụmụ mmadụ na-asị, na o nwere ọgwụ na-eweta mkpali ọchịchọ mmekọrịta nʼahụ mmadụ, na-emekwa ka nwanyị ọbụla tara ya tụrụ ime. Abk 7:13",
        "reference": {
          "chapter": 30,
          "verse": 14
        }
      }
    ]
  },
  "thisChapterLink": "/api/ibo_bib/GEN/30.json",
  "thisChapterAudioLinks": {},
  "nextChapterApiLink": "/api/ibo_bib/GEN/31.json",
  "nextChapterAudioLinks": {},
  "previousChapterApiLink": "/api/ibo_bib/GEN/29.json",
  "previousChapterAudioLinks": {},
  "numberOfVerses": 43
}