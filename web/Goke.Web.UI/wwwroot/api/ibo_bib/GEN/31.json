{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "GEN",
    "translationId": "ibo_bib",
    "name": "Jenesis",
    "commonName": "Jenesis",
    "title": "Jenesis",
    "order": 1,
    "numberOfChapters": 50,
    "sha256": "231e2c8c231bd49873b5cf8d053c4859c82b9c9a994e14d8976861257ccf9408",
    "firstChapterApiLink": "/api/ibo_bib/GEN/1.json",
    "lastChapterApiLink": "/api/ibo_bib/GEN/50.json",
    "totalNumberOfVerses": 1533
  },
  "chapter": {
    "number": 31,
    "content": [
      {
        "type": "heading",
        "content": [
          "Jekọb ahapụ Padan Aram"
        ]
      },
      {
        "type": "verse",
        "number": 1,
        "content": [
          "Jekọb nụrụ na ụmụ ndị ikom Leban na-asị, “Jekọb ewerechaala ihe niile nna anyị nwere. O sitere nʼihe nna anyị nwere kpata akụnụba ya niile.”"
        ]
      },
      {
        "type": "verse",
        "number": 2,
        "content": [
          "Jekọb hụkwara na omume Leban nʼebe ọ nọ adịghịkwa otu ọ dị na mbụ."
        ]
      },
      {
        "type": "verse",
        "number": 3,
        "content": [
          "Mgbe ahụ, Onyenwe anyị sịrị Jekọb, “Laghachi nʼala nna gị ha, lakwuru ụmụnna gị, aga m anọnyere gị.”"
        ]
      },
      {
        "type": "verse",
        "number": 4,
        "content": [
          "Ya mere, Jekọb ziri Rechel na Lịa ozi ka ha bịakwute ya nʼọhịa ebe ọ nọ na-elekọta igwe anụ ụlọ ya."
        ]
      },
      {
        "type": "verse",
        "number": 5,
        "content": [
          "Ọ sịrị ha, “Ahụla m na omume nna unu nʼebe m nọ adịghịkwa otu ọ dị na mbụ. Ma Chineke nna m ha nọnyeere m."
        ]
      },
      {
        "type": "verse",
        "number": 6,
        "content": [
          "Unu maara na eji m ike m niile rụọra nna unu ọrụ."
        ]
      },
      {
        "type": "verse",
        "number": 7,
        "content": [
          "Ma nna unu ghọgburu m, gbanwee ụgwọ ọrụ m ugboro iri. Otu ọ dị, Chineke ekweghị ka nna unu merụọ m ahụ."
        ]
      },
      {
        "type": "verse",
        "number": 8,
        "content": [
          "Ọ bụrụ na ọ sị, ‘Ndị tụrụ agwa agwa ga-abụ ụgwọ ọrụ gị,’ mgbe ahụ, igwe anụ ụlọ niile na-amụ ụmụ na-abụ ndị tụrụ agwa. Ma ọ bụrụ na ọ sị, ‘Ndị niile nwere ntụpọ ga-abụ ụgwọ ọrụ gị,’ mgbe ahụ, igwe anụ ụlọ niile na-amụ ụmụ na-enwe ntụpọ ọcha nʼahụ ha."
        ]
      },
      {
        "type": "verse",
        "number": 9,
        "content": [
          "Chineke napụrụ nna unu anụ ụlọ ya ma nye m ha."
        ]
      },
      {
        "type": "verse",
        "number": 10,
        "content": [
          "“Nʼoge ụmụ anụ ụlọ ji atụ ime, eweliri m anya hụ na nrọ na ụmụ mkpi niile na-agba igwe nne ewu bụ ụmụ mkpi ndị tụrụ agwa agwa, ndị nwere akara maọbụ ndị nwere ntụpọ ọcha nʼahụ ha."
        ]
      },
      {
        "type": "verse",
        "number": 11,
        "content": [
          "Mgbe ahụ, mmụọ ozi Chineke sịrị m na nrọ, ‘Jekọb.’ Azara m sị, ‘Lee m nʼebe a.’"
        ]
      },
      {
        "type": "verse",
        "number": 12,
        "content": [
          "Ọ sịrị m, ‘Lelie anya gị elu, lee ka ị hụ na mkpi niile na-agba igwe nne ewu ndị a bụ mkpi ndị ahụ tụrụ agwa agwa, ndị nwere akara maọbụ ndị nwere ntụpọ ọcha. Nʼihi na ahụla m ihe niile Leban na-eme gị."
        ]
      },
      {
        "type": "verse",
        "number": 13,
        "content": [
          "Mụ onwe m bụ Chineke nke Betel, ebe ị wụkwasịrị mmanụ nʼogidi nkume ahụ, ebe ị kwekwara m nkwa. Ugbu a, kulie, hapụ obodo a, laghachi nʼala a nọ mụọ gị.’ ”"
        ]
      },
      {
        "type": "verse",
        "number": 14,
        "content": [
          "Rechel na Lịa zara sị ya, “Anyị ka nwere oke nʼihe nketa nʼụlọ nna anyị?"
        ]
      },
      {
        "type": "verse",
        "number": 15,
        "content": [
          "Ọ bụghị dịka ndị ọbịa ka ọ gụnyeziri anyị? Nʼihi na o reela anyị, ripịakwa ụgwọ isi anyị."
        ]
      },
      {
        "type": "verse",
        "number": 16,
        "content": [
          "Nʼezie, akụ ndị ahụ Chineke napụrụ nna anyị bụ nke anyị na nke ụmụ anyị. Ya mere, mee ihe ọbụla Chineke sị gị mee.”"
        ]
      },
      {
        "type": "verse",
        "number": 17,
        "content": [
          "Jekọb biliri, kukwasị ụmụ ya na ndị nwunye ya nʼelu ịnyịnya kamel,"
        ]
      },
      {
        "type": "verse",
        "number": 18,
        "content": [
          "duru igwe anụ ụlọ ya niile, na ihe ọ kpatara na Padan Aram, lakwuru nna ya Aịzik nʼala Kenan."
        ]
      },
      {
        "type": "verse",
        "number": 19,
        "content": [
          "Ka Leban gara ịkpachapụ ajị ụmụ atụrụ ya, Rechel zuuru arụsị ezinaụlọ nna ya."
        ]
      },
      {
        "type": "verse",
        "number": 20,
        "content": [
          "Jekọb ghọkwara Leban onye Aram aghụghọ nʼihi na ọ gwaghị ya na ọ na-agbapụ ọsọ."
        ]
      },
      {
        "type": "verse",
        "number": 21,
        "content": [
          "Ya mere, o buru ihe niile o nwere gbapụ ọsọ, gbafee iyi ukwu Yufretis, chee ihu nʼala ugwu ugwu Gilead."
        ]
      },
      {
        "type": "heading",
        "content": [
          "Leban achụso Jekọb ọsọ"
        ]
      },
      {
        "type": "verse",
        "number": 22,
        "content": [
          "Abalị atọ agafeelarị tupu a gwa Leban na Jekọb agbalaala."
        ]
      },
      {
        "type": "verse",
        "number": 23,
        "content": [
          "O duuru ndị ikwu ya chụọ Jekọb ọsọ abalị asaa tupu ọ chụkwute ya nʼala ugwu ugwu Gilead."
        ]
      },
      {
        "type": "verse",
        "number": 24,
        "content": [
          "Ma Chineke bịakwutere Leban onye Aram na nrọ nʼabalị sị ya, “Kpachapụ anya gị, hụ na o nweghị ihe ị gwara Jekọb, maọbụ okwu dị mma, maọbụ nke dị njọ.”"
        ]
      },
      {
        "type": "verse",
        "number": 25,
        "content": [
          "Jekọb amaala ụlọ ikwu ya nʼala ugwu Gilead mgbe Leban chụkwutere ya. Leban na ndị ikwu ya makwara ụlọ ikwu nke ha nʼebe ahụ."
        ]
      },
      {
        "type": "verse",
        "number": 26,
        "content": [
          "Leban sịrị Jekọb, “Gịnị bụ ihe a i mere? Ị ghọgbuola m. I burula ụmụ m ndị inyom dịka ndị a dọtara nʼagha?"
        ]
      },
      {
        "type": "verse",
        "number": 27,
        "content": [
          "Gịnị mere i ji ghọgbuo m, zoro ezo gbapụ? Gịnị mere ị gwaghị m ka m jiri ọṅụ na ịbụ abụ nke ya na ịkpọ ụbọ akwara na iti ịgba so, zilaga gị?"
        ]
      },
      {
        "type": "verse",
        "number": 28,
        "content": [
          "Gịnị mere i nyeghị m ohere ka m sutu ụmụ ụmụ m na ụmụ m ndị inyom ọnụ sị ha laa nke ọma? Omume a i mere bụ omume nzuzu."
        ]
      },
      {
        "type": "verse",
        "number": 29,
        "content": [
          "Enwere m ike merụọ gị ahụ ugbu a, ma Chineke nke nna gị mere ka m hụ ya anya na nrọ nʼabalị gara aga. Ọ dọrọ m aka na ntị sị m, ‘Kpachapụ anya gị hụ na o nweghị ihe ị gwara Jekọb, maọbụ okwu dị mma, maọbụ nke dị njọ.’"
        ]
      },
      {
        "type": "verse",
        "number": 30,
        "content": [
          "Ugbu a, ị na-ala nʼihi na ọ gụrụ gị agụụ ịlaghachi nʼụlọ nna gị, ma gịnị mere i ji zuru chi m?”"
        ]
      },
      {
        "type": "verse",
        "number": 31,
        "content": [
          "Jekọb zara sị Leban, “Nʼihi na m tụrụ egwu, nʼihi na m chere sị na ị ga-eji ike napụ m ụmụ gị ndị inyom a."
        ]
      },
      {
        "type": "verse",
        "number": 32,
        "content": [
          "Ma ọ bụrụ na ị chọta onye ọbụla ji chi gị ndị a, onye ahụ ga-anwụ. Nʼihu ndị ikwu gị ndị a, chọgharịa nʼonwe gị, lee ma ị ga-achọta ihe ọbụla bụ nke gị dị m nʼaka. Ọ bụrụ na ị chọta ya, were ya.” Ma Jekọb amaghị na Rechel zuuru chi ndị ahụ."
        ]
      },
      {
        "type": "verse",
        "number": 33,
        "content": [
          "Ya mere, Leban bara nʼụlọ ikwu Jekọb, na nʼime ụlọ ikwu Lịa, na nʼime ụlọ ikwu ndị odibo nwanyị abụọ ya, ma o nweghị ihe ọ chọtara. O sitere nʼụlọ ikwu Lịa pụta baa nʼụlọ ikwu Rechel."
        ]
      },
      {
        "type": "verse",
        "number": 34,
        "content": [
          "Nʼoge a, Rechel ewerela arụsị ezinaụlọ ndị ahụ tinye ha nʼime akwa e ji anọkwasị nʼelu ịnyịnya kamel nọdụ ọdụ nʼelu ya. Leban chọgharịrị ebe niile nʼime ụlọ ikwu ahụ ma ọ chọtaghị arụsị ezinaụlọ ndị ahụ."
        ]
      },
      {
        "type": "verse",
        "number": 35,
        "content": [
          "Mgbe ahụ, Rechel gwara nna ya Leban sị, “Biko, ewela iwe nna m ukwu, nʼihi na enweghị m ike ibili ọtọ nʼihu gị. Anọ m nʼọnọdụ ndị inyom na-anọ kwa ọnwa.” Leban chọgharịrị ebe niile, ma ọ hụghị arụsị ezinaụlọ ndị ahụ."
        ]
      },
      {
        "type": "verse",
        "number": 36,
        "content": [
          "Iwe were Jekọb megide Leban. O ji iwe jụọ Leban sị, “Gịnị bụ njehie m? Gịnị bụ mmehie m mere i ji si otu a na-achụsi m ike?"
        ]
      },
      {
        "type": "verse",
        "number": 37,
        "content": [
          "Ugbu a, ị chọgharịala nʼibu m niile, gịnị ka ị chọtara bụ nke gị? Wepụta ya nʼihu ndị ikwu gị na nʼihu ndị nke m, ka ha kpeere mụ na gị ikpe."
        ]
      },
      {
        "type": "verse",
        "number": 38,
        "content": [
          "“Iri afọ abụọ ka mụ na gị nọrọ. O nweghị mgbe ime pụrụ ụmụ ewu na atụrụ gị; o nwekwaghị mgbe m riri ebule si nʼigwe anụ ụlọ gị."
        ]
      },
      {
        "type": "verse",
        "number": 39,
        "content": [
          {
            "noteId": 733
          },
          "O nweghị mgbe m welataara gị anụ ụlọ nke anụ ọhịa dọgburu, kama akwụrụ m ụgwọ ha. I mekwara ka m kwụghachi gị anụ ụlọ ọbụla e zuru nʼohi, maọbụ nʼehihie, maọbụ nʼabalị."
        ]
      },
      {
        "type": "verse",
        "number": 40,
        "content": [
          "Nʼime oke anwụ nke ehihie ka m rụụrụ gị ọrụ. Rụọkwara gị ọrụ nʼoge oyi na-atụ, nʼabalị ụra sikwa nʼanya m pụọ."
        ]
      },
      {
        "type": "verse",
        "number": 41,
        "content": [
          "Otu a ka ọ dịrị m iri afọ abụọ m jeere gị ozi. Arụrụ m gị ọrụ afọ iri na anọ maka ụmụ gị ndị inyom abụọ ndị a, afọ isii ka m lekọtara igwe ewu na atụrụ gị. Ị nọkwa nʼime ihe ndị a gbanwee ụgwọ ọrụ m ugboro iri."
        ]
      },
      {
        "type": "verse",
        "number": 42,
        "content": [
          "A sị na Chineke m, Chineke Ebraham, onye ahụ a na-atụ egwu nke Aịzik, anọnyereghị m, ị gaara ezilaga m nʼaka efu, agaara m agbara aka laa. Ma Chineke ahụla ịrụsị ọrụ ike m, na nhụju anya m niile, ọ bụ ya mere o ji baara gị mba nʼabalị gara aga.”"
        ]
      },
      {
        "type": "verse",
        "number": 43,
        "content": [
          "Mgbe ahụ Leban zaghachiri sị Jekọb, “Ndị inyom ndị a bụ ụmụ m. Ụmụaka ndị a bụ ụmụ m. Igwe anụ ụlọ ndị a bụ nke m. Ihe ndị a niile ị na-ahụ anya bụ nke m. Olee otu m ga-esi merụọ ụmụ m, na ụmụ ụmụ m ahụ?"
        ]
      },
      {
        "type": "verse",
        "number": 44,
        "content": [
          "Ugbu a, bịa ka anyị gbaa ndụ mụ na gị, ka ọ bụrụ ihe ama nʼetiti anyị.”"
        ]
      },
      {
        "type": "verse",
        "number": 45,
        "content": [
          "Ya mere, Jekọb weere otu nkume guzo ya ọtọ dịka ogidi."
        ]
      },
      {
        "type": "verse",
        "number": 46,
        "content": [
          "Jekọb gwakwara ndị so ya sị ha, “Tụtụkọta nkume.” Ha tụtụkọtara nkume wụsa ha nʼotu ebe mee ka ọ laa elu. Emesịa, ha nọdụrụ nʼakụkụ nkume ndị ahụ rie nri.",
          {
            "noteId": 734
          }
        ]
      },
      {
        "type": "verse",
        "number": 47,
        "content": [
          "Leban kpọrọ nkume ndị ahụ Jega-Sahaduta, nʼasụsụ nke ya. Jekọb kpọrọ ya Galeed, nʼasụsụ nke ya."
        ]
      },
      {
        "type": "verse",
        "number": 48,
        "content": [
          "Emesịa, Leban sịrị, “Ka nkume ndị a bụrụ ihe ama nʼetiti mụ na gị taa.” Nke a mere e ji kpọọ ya Galeed."
        ]
      },
      {
        "type": "verse",
        "number": 49,
        "content": [
          "A kpọkwara ya Mizpa, nʼihi na Leban sịrị, “Ka Onyenwe anyị bụrụ onye ga-eche mụ na gị nche ịhụ na onye ọbụla nʼime anyị debere ọgbụgba ndụ a, mgbe anyị na-anọghị ibe anyị nso."
        ]
      },
      {
        "type": "verse",
        "number": 50,
        "content": [
          "Ọ bụrụ na i mee ụmụ m ndị inyom ihe ọjọọ, maọbụ lụọ ndị inyom ndị ọzọ tinyere ha, o nweghị onye nʼime anyị ga-amata, ma cheta na Chineke ga-abụ onyeama nʼetiti mụ na gị.”"
        ]
      },
      {
        "type": "verse",
        "number": 51,
        "content": [
          "Leban gwakwara Jekọb sị, “Lee nkume ndị a a wụsara nʼebe a na ogidi m mere ka o guzo nʼetiti mụ na gị."
        ]
      },
      {
        "type": "verse",
        "number": 52,
        "content": [
          "Nkume ndị a a wụsara bụ akaebe, ogidi a bụkwa ihe ama. Agaghị m agabiga nkume ndị a a wụsara gafeeta nʼakụkụ nke gị ime gị ihe ọjọọ. Gị onwe gị agaghị agabiga nkume ndị a a wụsara na ogidi a gafeeta nʼakụkụ nke m ime m ihe ọjọọ."
        ]
      },
      {
        "type": "verse",
        "number": 53,
        "content": [
          "Ka Chineke Ebraham na Chineke Nahọ,",
          {
            "noteId": 735
          },
          "Chineke nna ha, bụrụ onye ikpe nʼetiti mụ na gị.” Ya mere Jekọb ji onye ahụ a na-atụ egwu nke nna ya Aịzik ṅụọ iyi."
        ]
      },
      {
        "type": "verse",
        "number": 54,
        "content": [
          "Ọ chụrụ aja nʼala ugwu ugwu ahụ, kpọọ ndị ikwu ya niile oriri. Mgbe ha richara nri, ha rahụrụ ụra nʼebe ahụ."
        ]
      },
      {
        "type": "verse",
        "number": 55,
        "content": [
          "Nʼisi ụtụtụ echi ya, Leban biliri sutu ụmụ ya ndị inyom na ụmụ ụmụ ya ọnụ. Ọ gọziri ha, hapụ ha laghachi ụlọ ha."
        ]
      }
    ],
    "footnotes": [
      {
        "noteId": 733,
        "caller": "+",
        "text": "Ọ bụrụ na anụ ọhịa adọgbuo atụrụ e nyere onye ọzụzụ atụrụ ka o lekọta, onye ọzụzụ atụrụ ahụ ga-eweta ụfọdụ nʼime anụ ahụ a dọgburu adọgbu, iji gosi ihe mere. Mgbe ahụ, o nweghị onye ọbụla ga-asị ya kwụọ ụgwọ ọbụla, nʼihi anụ ụlọ ahụ nwụrụ anwụ. Ọpụ 22:13",
        "reference": {
          "chapter": 31,
          "verse": 39
        }
      },
      {
        "noteId": 734,
        "caller": "+",
        "text": "Oge ọbụla mmadụ na ibe ya gbara ndụ, ha na-eri nri a na-akpọ, nri ọgbụgba ndụ iji mesie ọgbụgba ndụ ahụ ike.",
        "reference": {
          "chapter": 31,
          "verse": 46
        }
      },
      {
        "noteId": 735,
        "caller": "+",
        "text": "Nahọ bụ nwanne Ebraham, Jen 11:26; 22:20bụrụkwa nna nna Leban. Jen 24:24,29Leban bụ nwoke na-efe ọtụtụ chi. Jen 31:19",
        "reference": {
          "chapter": 31,
          "verse": 53
        }
      }
    ]
  },
  "thisChapterLink": "/api/ibo_bib/GEN/31.json",
  "thisChapterAudioLinks": {},
  "nextChapterApiLink": "/api/ibo_bib/GEN/32.json",
  "nextChapterAudioLinks": {},
  "previousChapterApiLink": "/api/ibo_bib/GEN/30.json",
  "previousChapterAudioLinks": {},
  "numberOfVerses": 55
}