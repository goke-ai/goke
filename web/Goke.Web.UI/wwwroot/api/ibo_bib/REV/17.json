{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "REV",
    "translationId": "ibo_bib",
    "name": "Mkpughe",
    "commonName": "Mkpughe",
    "title": "Mkpughe",
    "order": 66,
    "numberOfChapters": 22,
    "sha256": "dfefef3cfcaa9573108355d9ba3837388620df1f01ef2f2fb8a32916a3bd58a5",
    "firstChapterApiLink": "/api/ibo_bib/REV/1.json",
    "lastChapterApiLink": "/api/ibo_bib/REV/22.json",
    "totalNumberOfVerses": 404
  },
  "chapter": {
    "number": 17,
    "content": [
      {
        "type": "heading",
        "content": [
          "Nwanyị akwụna na anụ ọjọọ ahụ"
        ]
      },
      {
        "type": "verse",
        "number": 1,
        "content": [
          "Otu nʼime ndị mmụọ ozi asaa ndị ahụ ji efere bịara sị m, “Bịa, aga m egosi gị ahụhụ ga-abịakwasị onye ahụ ụwa niile maara dịka akwụna, onye ahụ na-anọkwasị nʼelu ọtụtụ mmiri nke ụwa."
        ]
      },
      {
        "type": "verse",
        "number": 2,
        "content": [
          "Ndị eze ụwa esorola ya kwaa iko nʼotu ihe ndina, emeekwara ka ndị niile bi nʼụwa bụrụ ndị mmanya ịkwa iko ya na-egbu.”"
        ]
      },
      {
        "type": "verse",
        "number": 3,
        "content": [
          "O duuru m nʼime mmụọ baa nʼọzara. Nʼebe ahụ ka m nọ hụ otu nwanyị nọkwasịrị nʼelu otu anụ ọhịa na-acha ọbara ọbara. Anụ ọhịa ahụ nwere isi asaa na mpi iri. Aha ndị e dere anụ ọhịa ahụ nʼahụ bụ naanị okwu ikwulu Chineke."
        ]
      },
      {
        "type": "verse",
        "number": 4,
        "content": [
          "Nwanyị ahụ yi akwa na-acha odo odo na nke na-achakwa ọbara ọbara, gbarakwa ihe ịchọ mma e ji ọlaedo, nkume dị oke ọnụahịa na pieal kpụọ. O jikwa iko ọlaedo nʼaka ya nke jupụtara nʼihe arụ na ihe ure niile o ji na-akwa iko ya."
        ]
      },
      {
        "type": "verse",
        "number": 5,
        "content": [
          "Aha e dekwasịrị ya nʼegedege ihu bụ ihe omimi: Obodo ukwu ahụ bụ Babilọn, nne ndị na-akwa iko na nke ihe arụ niile nke ụwa."
        ]
      },
      {
        "type": "verse",
        "number": 6,
        "content": [
          "Ejikwa m anya m hụ na nwanyị ahụ aṅụjuola ọbara ndị nsọ afọ, ya na ọbara ndị ama Jisọs. Mgbe m hụrụ ya, ọ gbagwojuru m anya."
        ]
      },
      {
        "type": "verse",
        "number": 7,
        "content": [
          "Ma mmụọ ozi ahụ sịrị m, “Gịnị mere ihe ị hụrụ ji ju gị anya? Aga m akọwara gị ihe omimi banyere nwanyị a na anụ ọhịa ahụ nke na-ebugharị ya, bụ nke nwere isi asaa na mpi iri."
        ]
      },
      {
        "type": "verse",
        "number": 8,
        "content": [
          "Anụ ọhịa ahụ ị hụrụ, nwere mgbe ọ dịịrị, ma ugbu a, ọ dịkwaghị. Ma ọ ga-esi nʼolulu Abis ahụ pụta banye na mbibi. Ma nlọghachi ya ga-eju ndị ahụ a na-edeghị aha ha nʼime akwụkwọ ndụ ahụ site nʼoge e kere ụwa anya. Nʼihi na e nwere mgbe ọ dịịrị, ma ugbu a, ọ dịkwaghị, ma ọ ga-emesi bịa."
        ]
      },
      {
        "type": "verse",
        "number": 9,
        "content": [
          "“Nke a chọrọ uche nke nwere amamihe. Isi asaa ahụ nọchiri anya ugwu asaa ahụ nke nwanyị ahụ na-anọdụ nʼelu ha. Ha na-anọchikwa anya ndị eze asaa."
        ]
      },
      {
        "type": "verse",
        "number": 10,
        "content": [
          "Ise nʼime ha adaala, otu ka nọ, nke ọzọ abịabeghị. Mgbe ọ bịara, ọ ga-anọ nwantakịrị oge."
        ]
      },
      {
        "type": "verse",
        "number": 11,
        "content": [
          "Anụ ọhịa ahụ nke dịrịị ma ọ dịkwaghị, bụ onye nke asatọ, ọ bụ onye otu ndị eze asaa ahụ ma a lakwara ya nʼiyi."
        ]
      },
      {
        "type": "verse",
        "number": 12,
        "content": [
          "“Mpi iri ahụ ị hụrụ nọchiri anya ndị eze iri na-anatabeghị alaeze. Ha na anụ ọhịa ahụ ga-anata ike ọchịchị dịka eze sọọsọ otu awa."
        ]
      },
      {
        "type": "verse",
        "number": 13,
        "content": [
          "Ha ji otu obi na-enye anụ ọhịa ahụ ike ha na ịchị isi ha."
        ]
      },
      {
        "type": "verse",
        "number": 14,
        "content": [
          "Ha ga-ebu agha megide Nwa Atụrụ ahụ, ma Nwa Atụrụ ahụ ga-emeri ha nʼihi na ọ bụ Onyenwe kachasị ndị nwenụ niile nakwa Eze kachasị ndị eze niile. Ndị so ya bụkwa ndị a kpọrọ, na ndị a họpụtara, ndị ya kwesikwara ntụkwasị obi.”"
        ]
      },
      {
        "type": "verse",
        "number": 15,
        "content": [
          "Mgbe ahụ ọ sịrị m, “Mmiri ndị ahụ ị hụrụ, ebe nwanyị akwụna ahụ nọ, bụ ndị mmadụ dị iche iche, igwe mmadụ, na mba dị iche iche na nʼasụsụ dị iche iche."
        ]
      },
      {
        "type": "verse",
        "number": 16,
        "content": [
          "Anụ ọhịa ahụ na mpi iri ahụ ị hụrụ ga-akpọ nwanyị akwụna ahụ asị. Ha ga-agba ya ọtọ, laakwa ya nʼiyi, ha ga-eri anụ ya, werekwa ọkụ rechapụ ya."
        ]
      },
      {
        "type": "verse",
        "number": 17,
        "content": [
          "Chineke etinyela ya nʼobi ha imejupụta nzube ya site nʼinwe otu obi nakwa inyefe anụ ọhịa ahụ ikike ọchịchị alaeze ha, tutu ruo mgbe a ga-emezu okwu Chineke."
        ]
      },
      {
        "type": "verse",
        "number": 18,
        "content": [
          "Ma nwanyị a ị hụrụ bụ obodo ukwu ahụ na-achị ndị eze niile nke ụwa.”"
        ]
      }
    ],
    "footnotes": []
  },
  "thisChapterLink": "/api/ibo_bib/REV/17.json",
  "thisChapterAudioLinks": {},
  "nextChapterApiLink": "/api/ibo_bib/REV/18.json",
  "nextChapterAudioLinks": {},
  "previousChapterApiLink": "/api/ibo_bib/REV/16.json",
  "previousChapterAudioLinks": {},
  "numberOfVerses": 18
}