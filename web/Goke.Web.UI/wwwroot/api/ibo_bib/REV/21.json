{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "REV",
    "translationId": "ibo_bib",
    "name": "Mkpughe",
    "commonName": "Mkpughe",
    "title": "Mkpughe",
    "order": 66,
    "numberOfChapters": 22,
    "sha256": "dfefef3cfcaa9573108355d9ba3837388620df1f01ef2f2fb8a32916a3bd58a5",
    "firstChapterApiLink": "/api/ibo_bib/REV/1.json",
    "lastChapterApiLink": "/api/ibo_bib/REV/22.json",
    "totalNumberOfVerses": 404
  },
  "chapter": {
    "number": 21,
    "content": [
      {
        "type": "heading",
        "content": [
          "Eluigwe ọhụrụ na ụwa ọhụrụ"
        ]
      },
      {
        "type": "verse",
        "number": 1,
        "content": [
          "Mgbe ahụ, ahụrụ m eluigwe ọhụrụ na ụwa ọhụrụ.",
          {
            "noteId": 1755
          },
          "Eluigwe nke mbụ na ụwa nke mbụ agabigala, osimiri adịghịkwa."
        ]
      },
      {
        "type": "verse",
        "number": 2,
        "content": [
          "Ahụkwara obodo nsọ ahụ bụ Jerusalem ọhụrụ ka o si nʼeluigwe ebe Chineke nọ na-arịdata. Ọ mara mma dịka nwaagbọghọ ejikwara nke ọma maka ịgakwuru di ya."
        ]
      },
      {
        "type": "verse",
        "number": 3,
        "content": [
          "Anụkwara m oke olu si nʼocheeze ahụ kwuo okwu sị, “Leenụ! Ebe obibi Chineke adịla ugbu a nʼetiti ụmụ mmadụ. Ọ ga-ebinyere ha. Ha ga-abụkwa ndị ya, nʼezie, Chineke nʼonwe ya ga-anọkwa nʼetiti ha bụrụkwa Chineke ha."
        ]
      },
      {
        "type": "verse",
        "number": 4,
        "content": [
          "Ọ ga-ehichapụ anya mmiri niile dị nʼanya ha. Ọnwụ agaghị adịkwa ọzọ.",
          {
            "noteId": 1756
          },
          "Ọ bụladị iru ụjụ na ịkwa akwa na ahụhụ agaghị adịkwa. Ihe ndị ochie niile agabigala.”"
        ]
      },
      {
        "type": "verse",
        "number": 5,
        "content": [
          "Onye ahụ nọ nʼocheeze ahụ kwuru sị, “Lee, ana m eme ka ihe niile dị ọhụrụ.” Mgbe ahụ, ọ sịkwara, “Detuo ihe ndị a, nʼihi na okwu ndị a bụ ihe e kwesiri ịtụkwasị obi, bụrụkwa eziokwu.”"
        ]
      },
      {
        "type": "verse",
        "number": 6,
        "content": [
          "Ọ sịrị m, “E mezuola ihe niile. Abụ m Alfa na Omega, Mmalite na Ọgwụgwụ. Aga m enye onye akpịrị na-akpọ nkụ mmiri nke si nʼisi iyi mmiri nke ndụ dịka ihe onyinye."
        ]
      },
      {
        "type": "verse",
        "number": 7,
        "content": [
          "Ndị ọbụla na-emeri emeri ga-enweta ihe nketa ndị a. Aga m abụkwa Chineke ha, ha onwe ha ga-abụ ụmụ m."
        ]
      },
      {
        "type": "verse",
        "number": 8,
        "content": [
          "Ma ndị na-atụ ụjọ, ndị na-ekweghị ekwe, na ndị na-emetọ onwe ha, na ndị ogbu mmadụ, na ndị na-akwa iko, na ndị ha na mmụọ ọjọọ na-akparịta ụka, na ndị na-ekpere arụsị, na ndị ụgha niile, ihe ha ga-eketa bụ ikpe ọmụma nke ịbanye nʼime olulu ahụ e ji nkume na-enwu ọkụ kwanye ọkụ. Nke bụ ọnwụ nke ugboro abụọ.”"
        ]
      },
      {
        "type": "heading",
        "content": [
          "Jerusalem ọhụrụ"
        ]
      },
      {
        "type": "verse",
        "number": 9,
        "content": [
          "Otu nʼime ndị mmụọ ozi asaa ahụ, nke ji efere asaa ahụ nke ihe ntaramahụhụ dị nʼime ya bịakwutere m sị m, “Soro m, ka m gosi gị nwaagbọghọ ahụ bụ nwunye Nwa Atụrụ ahụ.”"
        ]
      },
      {
        "type": "verse",
        "number": 10,
        "content": [
          "O buuru m nʼime Mmụọ buga m nʼotu ugwu buru ibu nke ịdị elu ya dịkwa ukwuu. O gosiri m obodo nsọ ahụ bụ Jerusalem ka o si na mbara eluigwe ebe Chineke nọ na-arịdata."
        ]
      },
      {
        "type": "verse",
        "number": 11,
        "content": [
          "O jupụtara nʼebube Chineke, na-enwu ma na-achakwa dịka nkume dịkarịsịrị oke ọnụahịa, dịka nkume jaspa, na-enwu dịka kristal."
        ]
      },
      {
        "type": "verse",
        "number": 12,
        "content": [
          "Mgbidi ya niile dị obosara dịkwa elu. O nwekwara ọnụ ụzọ iri na abụọ. Ọ bụkwa ndị mmụọ ozi iri na abụọ na-eche ọnụ ụzọ ndị a nche. E dekwara aha ebo iri na abụọ nke ụmụ Izrel nʼọnụ ụzọ ama ndị a nʼotu nʼotu."
        ]
      },
      {
        "type": "verse",
        "number": 13,
        "content": [
          "Ọnụ ụzọ ama atọ dị nʼakụkụ ọwụwa anyanwụ, atọ dị nʼakụkụ ugwu, atọ dị nʼakụkụ ndịda, ebe atọ dị nʼakụkụ ọdịda anyanwụ."
        ]
      },
      {
        "type": "verse",
        "number": 14,
        "content": [
          "Mgbidi ahụ nwere nkume iri na abụọ e ji tọọ ntọala ya. Nʼelu nkume ndị a nʼotu nʼotu ka e dere aha ndị ozi iri na abụọ nke Nwa Atụrụ ahụ."
        ]
      },
      {
        "type": "verse",
        "number": 15,
        "content": [
          "Onye ahụ na-agwa m okwu ji osisi e ji atụ ihe, nke e ji ọlaedo mee, nʼaka ya. O ji ya tụọ obodo ahụ na ọnụ ụzọ ama ya, na mgbidi ya."
        ]
      },
      {
        "type": "verse",
        "number": 16,
        "content": [
          "Nʼobodo ahụ, enweghị otu akụkụ nʼime akụkụ anọ nke mgbidi ya karịrị ibe ya. Ogologo ya na obodobo ya ha otu. O ji ihe ọtụtụ tụọ ya, ogologo ya na obodobo nakwa ịdị elu ya ha, ọtụtụ ya dị puku kilomita abụọ na narị kilomita abụọ.",
          {
            "noteId": 1757
          }
        ]
      },
      {
        "type": "verse",
        "number": 17,
        "content": [
          "Ọ tụkwara ịdị igbidi nke mgbidi ahụ chọpụta na ọ dị narị nzọ ụkwụ atọ, dịka ihe ọtụtụ nke mmụọ ozi ahụ si gụpụta."
        ]
      },
      {
        "type": "heading",
        "content": [
          "Ịma mma nke obodo ahụ"
        ]
      },
      {
        "type": "verse",
        "number": 18,
        "content": [
          "Ihe e ji rụọ mgbidi ya bụ nkume dị oke ọnụahịa a na-akpọ jaspa, jiri ezi ọlaedo a nụchara anụcha, nke na-enwu dịka enyo dị ọcha rụọ obodo ahụ."
        ]
      },
      {
        "type": "verse",
        "number": 19,
        "content": [
          "E ji nkume niile dị oke ọnụahịa chọọ ntọala mgbidi obodo ahụ mma. Ntọala nke mbụ, bụ nkume a na-akpọ jaspa, ntọala nke abụọ, nkume a na-akpọ safaia, ntọala nke atọ, nkume a na-akpọ kaldoni, nke anọ, nkume a na-akpọ emeralụdụ,"
        ]
      },
      {
        "type": "verse",
        "number": 20,
        "content": [
          "nke ise, nkume a na-akpọ ọniks, nke isii, nkume a na-akpọ kanelian, nke asaa, nkume a na-akpọ krisolaịt, nke asatọ, nkume a na-akpọ beril, nke itoolu, nkume a na-akpọ topaazi, nke iri, nkume a na-akpọ krisoprez, nke iri na otu, nkume a na-akpọ jasint, nke iri na abụọ, nkume a na-akpọ ametisiti."
        ]
      },
      {
        "type": "verse",
        "number": 21,
        "content": [
          "Ọnụ ụzọ ama iri na abụọ ahụ bụ pieal iri na abụọ, ọnụ ụzọ ama ọbụla ka e ji otu nkume pieal rụọ nʼotu nʼotu. Ihe e ji rụọ okporoụzọ dị nʼobodo ahụ bụ naanị ọlaedo a nụchara anụcha ọbụla, nke dị ọcha dịka enyo e hichaziri nke ọma."
        ]
      },
      {
        "type": "verse",
        "number": 22,
        "content": [
          "O nweghị ụlọnsọ ukwu ọbụla m hụrụ nʼime obodo ahụ nʼihi na Onyenwe anyị Chineke, Onye pụrụ ime ihe niile na Nwa Atụrụ ahụ bụ ụlọnsọ ukwu obodo ahụ nwere."
        ]
      },
      {
        "type": "verse",
        "number": 23,
        "content": [
          "Ọ dịkwaghị mkpa ọ dịrị obodo ahụ ka anwụ maọbụ ọnwa mụkwasị ya, nʼihi na ebube nke Chineke bụ ìhè ya, oriọna ya bụkwa Nwa atụrụ ahụ."
        ]
      },
      {
        "type": "verse",
        "number": 24,
        "content": [
          "Mba niile ga-eji ìhè ya jegharịa. Ndị eze ụwa niile ga-abịakwa webata ebube ha nʼime ya."
        ]
      },
      {
        "type": "verse",
        "number": 25,
        "content": [
          "A naghị emechi ọnụ ụzọ ama obodo ahụ emechi. Ha na-eghe oghe ụbọchị niile nʼihi abalị ọbụla adịghịkwa nʼebe ahụ."
        ]
      },
      {
        "type": "verse",
        "number": 26,
        "content": [
          "Ebube na nsọpụrụ nke mba niile ka a ga-ewebata nʼime ya."
        ]
      },
      {
        "type": "verse",
        "number": 27,
        "content": [
          "Ọ dịkwaghị ihe ọbụla rụrụ arụ ga-abata nʼime ya. Otu a kwa, ọ dịkwaghị onye na-eme ihe arụ, maọbụ onye ụgha ga-abata nʼime ya, kama ọ bụ naanị ndị ahụ e dere aha ha nʼakwụkwọ nke ndụ Nwa Atụrụ ahụ."
        ]
      }
    ],
    "footnotes": [
      {
        "noteId": 1755,
        "caller": "+",
        "text": "Aịz 65:17",
        "reference": {
          "chapter": 21,
          "verse": 1
        }
      },
      {
        "noteId": 1756,
        "caller": "+",
        "text": "Aịz 25:8",
        "reference": {
          "chapter": 21,
          "verse": 4
        }
      },
      {
        "noteId": 1757,
        "caller": "+",
        "text": "Ya bụ otu puku na narị maịlụ anọ.",
        "reference": {
          "chapter": 21,
          "verse": 16
        }
      }
    ]
  },
  "thisChapterLink": "/api/ibo_bib/REV/21.json",
  "thisChapterAudioLinks": {},
  "nextChapterApiLink": "/api/ibo_bib/REV/22.json",
  "nextChapterAudioLinks": {},
  "previousChapterApiLink": "/api/ibo_bib/REV/20.json",
  "previousChapterAudioLinks": {},
  "numberOfVerses": 27
}