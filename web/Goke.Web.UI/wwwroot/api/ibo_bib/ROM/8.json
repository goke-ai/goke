{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "ROM",
    "translationId": "ibo_bib",
    "name": "Ndị Rom",
    "commonName": "Ndị Rom",
    "title": "Ndị Rom",
    "order": 45,
    "numberOfChapters": 16,
    "sha256": "baf00639f041b260ac9f065e0f9a29823658f1ff751583d24df0ab63c8aba2ee",
    "firstChapterApiLink": "/api/ibo_bib/ROM/1.json",
    "lastChapterApiLink": "/api/ibo_bib/ROM/16.json",
    "totalNumberOfVerses": 433
  },
  "chapter": {
    "number": 8,
    "content": [
      {
        "type": "heading",
        "content": [
          "Ndụ site nʼike Mmụọ Nsọ"
        ]
      },
      {
        "type": "verse",
        "number": 1,
        "content": [
          "Ya mere, ikpe ọmụma ọbụla adịghịkwa ugbu a nye ndị niile nọ nʼime Jisọs Kraịst."
        ]
      },
      {
        "type": "verse",
        "number": 2,
        "content": [
          "Nʼihi na site na Kraịst Jisọs iwu nke Mmụọ na-enye ndụ emeela ka m nwere onwe m site nʼiwu nke mmehie na ọnwụ."
        ]
      },
      {
        "type": "verse",
        "number": 3,
        "content": [
          "Nʼihi na ihe iwu na-enweghị ike ime, nʼihi adịghị ike nke anụ ahụ, ka Chineke mere, site nʼizite Ọkpara ya, ka ọ bịa nʼụdịdị anụ ahụ mmehie, bụrụ aja mmehie, site otu a, maa mmehie ikpe na anụ ahụ."
        ]
      },
      {
        "type": "verse",
        "number": 4,
        "content": [
          "Ka izu ezu nke ihe niile iwu chọrọ nʼaka anyị bụrụ ihe e mezuru nʼime anyị, bụ ndị na-adịghị ebi ndụ dịka ọchịchọ anụ ahụ si dịrị, kama dịka ọchịchọ Mmụọ Nsọ si dị."
        ]
      },
      {
        "type": "verse",
        "number": 5,
        "content": [
          "Ndị niile na-ebi ndụ ha dịka anụ ahụ siri chọọ, na-ebi ya naanị imezu agụụ niile na-agụ anụ ahụ ha. Ma ndị niile na-agbaso ụzọ nke Mmụọ na-achọpụta na ha na-eme ihe Mmụọ na-achọ."
        ]
      },
      {
        "type": "verse",
        "number": 6,
        "content": [
          "Ịtụkwasị uche nʼihe nke anụ ahụ na-eweta ọnwụ. Ma ịtụkwasị uche nʼihe nke Mmụọ Nsọ na-eweta ndụ na udo."
        ]
      },
      {
        "type": "verse",
        "number": 7,
        "content": [
          "Nʼihi na onye ọbụla tụkwasịrị uche ya nʼihe nke anụ ahụ na-ebuso Chineke agha, ọ naghị edebe iwu nke Chineke. Nʼeziokwu, ọ gaghị enwe ike idebe ya."
        ]
      },
      {
        "type": "verse",
        "number": 8,
        "content": [
          "Ya mere, ndị na-erubere anụ ahụ ha isi apụghị ime ihe ga-atọ Chineke ụtọ."
        ]
      },
      {
        "type": "verse",
        "number": 9,
        "content": [
          "Ma lee! Unu onwe unu anaghị ebizi ndụ nʼusoro nke anụ ahụ, kama unu na-ebi nʼusoro nke Mmụọ Nsọ nʼihi na Mmụọ nke Chineke bi nʼime unu. Onye ọbụla na-enweghị Mmụọ nke Kraịst abụghị nke ya."
        ]
      },
      {
        "type": "verse",
        "number": 10,
        "content": [
          "Ọ bụrụkwa na Kraịst bi nʼime unu, anụ ahụ unu ga-abụ ihe nwụrụ anwụ nʼebe mmehie dị, ma mmụọ unu dị ndụ nʼihi na a gụọla unu na ndị ezi omume."
        ]
      },
      {
        "type": "verse",
        "number": 11,
        "content": [
          "Ọ bụrụ na Mmụọ onye mere ka Jisọs si nʼọnwụ bilie, bi nʼime gị, onye ahụ nke mere ka Kraịst si nʼọnwụ bilie ga-emekwa ka anụ ahụ gị dị ndụ site nʼike Mmụọ Nsọ ahụ, onye bi nʼime gị."
        ]
      },
      {
        "type": "verse",
        "number": 12,
        "content": [
          "Ya mere, ụmụnna m, anyị ji ụgwọ ma ọ bụghị anụ ahụ ka anyị ji ụgwọ ịdị ndụ dịka ọchịchọ ya si dị."
        ]
      },
      {
        "type": "verse",
        "number": 13,
        "content": [
          "Ọ bụrụ na unu na-ebi ndụ dịka anụ ahụ si chọọ, unu ga-anwụ. Ma ọ bụrụ na unu ga-eji ike nke Mmụọ Nsọ mee ka omume niile nke anụ ahụ nwụọ, unu ga-adị ndụ."
        ]
      },
      {
        "type": "verse",
        "number": 14,
        "content": [
          "Nʼihi na ndị niile Mmụọ nke Chineke na-achị bụ ụmụ Chineke."
        ]
      },
      {
        "type": "verse",
        "number": 15,
        "content": [
          "Nʼihi na unu anataghị mmụọ nke na-eme unu ndị ohu ọzọ nye ịtụ ụjọ, kama unu natara Mmụọ nke mere unu ụmụ Chineke. Ọ bụ site na Mmụọ ahụ ka anyị ji na-akpọ “Abba,",
          {
            "noteId": 1775
          },
          "Nna.”"
        ]
      },
      {
        "type": "verse",
        "number": 16,
        "content": [
          "Mmụọ Nsọ, nʼonwe ya na-agbakwa ama nʼime mmụọ anyị, na-agwa anyị na anyị bụ ụmụ Chineke."
        ]
      },
      {
        "type": "verse",
        "number": 17,
        "content": [
          "Ugbu a, ọ bụrụ na anyị bụ ụmụ, ọ pụtara na anyị bụ ndị nketa oke, ndị ga-eketa ihe Chineke nwere, na ndị ha na Kraịst ga-ekekọta ihe, ma ọ bụrụ nʼezie na anyị ga-esoro ya keta oke ahụhụ ya, ka anyị si otu a sorokwa ya keta oke nʼebube ya."
        ]
      },
      {
        "type": "heading",
        "content": [
          "Ebube dị nʼihu"
        ]
      },
      {
        "type": "verse",
        "number": 18,
        "content": [
          "Nʼikwu eziokwu, ahụhụ niile anyị na-ata ugbu a erughị ihe a ga-eji tụnyere ebube niile a ga-ekpughe nʼime anyị."
        ]
      },
      {
        "type": "verse",
        "number": 19,
        "content": [
          "Ihe niile e kere eke ji oke agụụ na-eche mgbe a ga-egosipụta ndị bụ ụmụ Chineke."
        ]
      },
      {
        "type": "verse",
        "number": 20,
        "content": [
          "Nʼihi na e tinyere ihe e kere eke nʼọnọdụ ihe na-abaghị uru, ma ọ bụghị site nʼọchịchọ nke onwe ya, kama nʼọchịchọ nke onye ahụ tinyere ya nʼọnọdụ ahụ nʼime olileanya,"
        ]
      },
      {
        "type": "verse",
        "number": 21,
        "content": [
          "na otu ụbọchị na ha ga-enwere onwe ha site nʼagbụ nke ire ure, sorokwa keta oke nʼebube ahụ ga-abụ nke ụmụ Chineke."
        ]
      },
      {
        "type": "verse",
        "number": 22,
        "content": [
          "Anyị maara na ruo ugbu a, ihe niile e kere eke na-asụ ude nʼihi ihe mgbu ha nọ nʼime ya, dịka ihe mgbu nke ọmụmụ nwa."
        ]
      },
      {
        "type": "verse",
        "number": 23,
        "content": [
          "Ọ bụghị naanị nke a, ma anyị onwe anyị, ndị nwere mkpụrụ mbụ nke Mmụọ Nsọ, na-asụkwa ude nʼime onwe anyị, na-echesi ike mgbe a ga-akpọbata anyị dịka ụmụ, mgbe a ga-agbapụta anụ ahụ anyị."
        ]
      },
      {
        "type": "verse",
        "number": 24,
        "content": [
          "Nʼihi na a zọpụtara anyị site nʼolileanya dị otu a. Ma olileanya a na-ahụ anya abụghị olileanya. Onye na-enwe olileanya mgbe ihe ọ na-ele anya ya dị ya nʼaka?"
        ]
      },
      {
        "type": "verse",
        "number": 25,
        "content": [
          "Ma ọ bụrụ na olileanya anyị dabeere nʼihe ahụ anyị na-enwetabeghị, anyị ga-eji ndidi chere tutu ihe ahụ erute anyị aka."
        ]
      },
      {
        "type": "verse",
        "number": 26,
        "content": [
          "Otu aka ahụ, Mmụọ Nsọ na-enyere anyị aka nʼime adịghị ike anyị. Nʼihi na anyị amaghị ka esi ekpe ekpere dịka o kwesiri. Ma Mmụọ Nsọ nʼonwe ya ji ịsụ ude nke ọnụ apụghị ịkọ na-arịọrọ anyị arịrịọ."
        ]
      },
      {
        "type": "verse",
        "number": 27,
        "content": [
          "Chineke, onye na-enyocha obi mmadụ, amarala ihe Mmụọ Nsọ bụ nʼuche. Nʼihi na Mmụọ Nsọ na-arịọrọ ndị nsọ niile arịrịọ dịka Chineke si chọọ."
        ]
      },
      {
        "type": "verse",
        "number": 28,
        "content": [
          "Anyị maara na ihe niile na-arụkọta ọrụ maka ọdịmma ndị hụrụ Chineke nʼanya bụ ndị a kpọrọ dịka uche nsọ ya siri dị."
        ]
      },
      {
        "type": "verse",
        "number": 29,
        "content": [
          "Nʼihi na ndị ahụ ọ maararị ka ọ kakwara akara ka ha nwe ụdịdị nke Ọkpara ya, ka ọ bụrụ nwa e buru ụzọ mụọ nʼetiti ọtụtụ ụmụnna."
        ]
      },
      {
        "type": "verse",
        "number": 30,
        "content": [
          "Ma ndị ahụ ọ kara akara, ka ọ kpọkwara; ndị ọ kpọrọ, ka ọ gụrụ na ndị ezi omume; ndị ọ gụrụ na ndị ezi omume ka o nyekwara otuto."
        ]
      },
      {
        "type": "heading",
        "content": [
          "Ọnọdụ na-enweghị atụ nke anyị nwere"
        ]
      },
      {
        "type": "verse",
        "number": 31,
        "content": [
          "Gịnị ọzọ ka anyị ga-ekwu banyere ihe ndị a. Ọ bụrụ na Chineke nọnyere anyị, onye pụrụ imegide anyị?"
        ]
      },
      {
        "type": "verse",
        "number": 32,
        "content": [
          "Onye ahụ na-azọghị ndụ Ọkpara ya, kama o weere ya nye nʼihi mmehie anyị niile, ọ dị ihe ọzọ anyị chọrọ ọ na-agaghị enye anyị site na ya?"
        ]
      },
      {
        "type": "verse",
        "number": 33,
        "content": [
          "Onye pụrụ ibo ndị ahụ Chineke họpụtara ebubo? Ọ bụ Chineke na-agụ mmadụ dịka onye ezi omume."
        ]
      },
      {
        "type": "verse",
        "number": 34,
        "content": [
          "Onye bụ onye ahụ nke ga-ama ikpe? Ọ bụ Kraịst Jisọs onye nwụrụ, ma karịa nke ahụ, onye e mere ka o si nʼọnwụ bilie, nọ nʼaka nri Chineke na-arịọtakwara anyị arịrịọ."
        ]
      },
      {
        "type": "verse",
        "number": 35,
        "content": [
          "Onye nwere ike ikewapụ anyị site nʼịhụnanya Kraịst? Ọ bụ nsogbu, ka ọ bụ ihe isi ike, ka ọ bụ mkpagbu. Ka ọ bụ ụnwụ, ka ọ bụ ịgba ọtọ, ka ọ bụ ihe egwu, ka ọ bụ mma agha?"
        ]
      },
      {
        "type": "verse",
        "number": 36,
        "content": [
          "Dịka e dere ya,",
          {
            "text": "“Ọ bụ nʼihi gị ka anyị na ọnwụ ji na-agba mgba ụbọchị niile.",
            "poem": 1
          },
          {
            "text": "A na-ele anyị anya dịka atụrụ a gaje igbu egbu.”",
            "poem": 2
          },
          {
            "noteId": 1776
          }
        ]
      },
      {
        "type": "verse",
        "number": 37,
        "content": [
          "Mba, kama nʼime ihe ndị a niile, anyị karịrị ndị mmeri site nʼonye ahụ hụrụ anyị nʼanya."
        ]
      },
      {
        "type": "verse",
        "number": 38,
        "content": [
          "Nʼihi na nke a bụ ihe m maara nke ọma, na ọnwụ, maọbụ ndụ, maọbụ ndị mmụọ ozi, maọbụ mmụọ dị iche iche ndị na-achị nʼelu na nʼụwa, maọbụ ike ọchịchịrị dị iche iche, maọbụ ihe dị ugbu a, maọbụ ihe gaje ịbịa,"
        ]
      },
      {
        "type": "verse",
        "number": 39,
        "content": [
          "maọbụ ịdị elu, maọbụ ịdị omimi, ma ọ bụkwanụ ihe ọbụla ọzọ e kere eke, agaghị enwe ike ikewapụ anyị site nʼịhụnanya Chineke, nke dị nʼime Kraịst Jisọs Onyenwe anyị."
        ]
      }
    ],
    "footnotes": [
      {
        "noteId": 1775,
        "caller": "+",
        "text": "Nke a pụtara Nna nʼasụsụ dị Aramaik.",
        "reference": {
          "chapter": 8,
          "verse": 15
        }
      },
      {
        "noteId": 1776,
        "caller": "+",
        "text": "Abụ 44:22",
        "reference": {
          "chapter": 8,
          "verse": 36
        }
      }
    ]
  },
  "thisChapterLink": "/api/ibo_bib/ROM/8.json",
  "thisChapterAudioLinks": {},
  "nextChapterApiLink": "/api/ibo_bib/ROM/9.json",
  "nextChapterAudioLinks": {},
  "previousChapterApiLink": "/api/ibo_bib/ROM/7.json",
  "previousChapterAudioLinks": {},
  "numberOfVerses": 39
}