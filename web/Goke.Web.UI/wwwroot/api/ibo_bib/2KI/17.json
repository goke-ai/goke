{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "2KI",
    "translationId": "ibo_bib",
    "name": "2 Ndị Eze",
    "commonName": "2 Ndị Eze",
    "title": "2 Ndị Eze",
    "order": 12,
    "numberOfChapters": 25,
    "sha256": "ef5236a4bf8f2ef841995e04d82bf4f37b3f368a02d2b12f0ec9671c38f7b59d",
    "firstChapterApiLink": "/api/ibo_bib/2KI/1.json",
    "lastChapterApiLink": "/api/ibo_bib/2KI/25.json",
    "totalNumberOfVerses": 719
  },
  "chapter": {
    "number": 17,
    "content": [
      {
        "type": "heading",
        "content": [
          "Hoshea eze Izrel nke ikpeazụ"
        ]
      },
      {
        "type": "verse",
        "number": 1,
        "content": [
          "Nʼafọ nke iri na abụọ nke ọchịchị Ehaz, bụ eze Juda, ka Hoshea nwa Elaa ghọrọ eze Izrel nʼobodo Sameria. Ọ chịrị dịka eze afọ itoolu."
        ]
      },
      {
        "type": "verse",
        "number": 2,
        "content": [
          "O mere ihe ọjọọ nʼanya Onyenwe anyị mgbe ọ bụ eze. Ma ọ bụghị dịka ndị eze Izrel ndị ọzọ bu ya ụzọ."
        ]
      },
      {
        "type": "verse",
        "number": 3,
        "content": [
          "Shalmanesa eze Asịrịa bịara buso Hoshea agha, nʼihi na Hoshea nọ nʼokpuru ọchịchị eze Asịrịa, bụrụkwa onye na-atụ ụtụ nye ya kwa afọ."
        ]
      },
      {
        "type": "verse",
        "number": 4,
        "content": [
          "Ma eze Asịrịa chọpụtara na Hoshea abụghị onye kwesiri ntụkwasị obi nʼihi na Hoshea eze Izrel zipụrụ ndị ozi ya ka ha jekwuru So, eze Ijipt, maka enyemaka. Ọzọkwa, Hoshea kwụsịrị ịtụ ụtụ nye eze Asịrịa dịka ọ na-eme kwa afọ. Nʼihi ya Shalmanesa nwụchiri ya, tinye ya nʼụlọ mkpọrọ."
        ]
      },
      {
        "type": "verse",
        "number": 5,
        "content": [
          "Eze Asịrịa wakporo ala ahụ niile nʼagha, gbagoo imegide Sameria, nọchibido ya gburugburu, afọ atọ."
        ]
      },
      {
        "type": "verse",
        "number": 6,
        "content": [
          "Nʼafọ itoolu nke ọchịchị Hoshea, eze Asịrịa dọtara Sameria nʼagha,",
          {
            "noteId": 285
          },
          "dọkpụrụ ndị Izrel niile buga ha nʼala Asịrịa. O mere ka ha biri nʼobodo Hala, nʼime Gozan nke dị nʼosimiri Hoboa, na nʼime obodo ndị Midia."
        ]
      },
      {
        "type": "heading",
        "content": [
          "Ndọta a dọtara Izrel nʼagha nʼihi mmehie"
        ]
      },
      {
        "type": "verse",
        "number": 7,
        "content": [
          "Ihe ndị a niile mere nʼihi na ndị Izrel mehiere megide Onyenwe anyị, bụ Chineke ha, onye ahụ mere ka ha site nʼokpuru ike Fero, eze Ijipt pụta. Ha kpọrọ isiala nye",
          {
            "noteId": 286
          },
          "chi ndị ọzọ"
        ]
      },
      {
        "type": "verse",
        "number": 8,
        "content": [
          "gbasoro omenaala niile nke ndị mba ahụ Onyenwe anyị chụpụrụ site nʼala ha. Ha gbasokwara omenaala ọjọọ ndị ahụ niile ndị eze ha webatara."
        ]
      },
      {
        "type": "verse",
        "number": 9,
        "content": [
          "Ndị Izrel mere ihe ndị ahụ niile Onyenwe anyị Chineke ha na-adịghị anabata na nzuzo. Ha wuru ebe ịchụ aja nye chi dị iche iche nʼobodo ha niile, e, nʼobodo ukwu ma nʼobodo nta ọbụla."
        ]
      },
      {
        "type": "verse",
        "number": 10,
        "content": [
          "Ha manyeere onwe ha ogidi nkume, na ogidi chi Ashera nʼelu ugwu ọbụla, na nʼokpuru osisi ọbụla nwere ndo."
        ]
      },
      {
        "type": "verse",
        "number": 11,
        "content": [
          "Ha chụrụ aja nsure ọkụ na-esi isi ụtọ nʼelu ugwu ọbụla dịka mba ndị naara ebi nʼala ahụ si eme, bụ ndị Onyenwe anyị chụpụrụ site nʼala ha, mgbe Izrel bịara biri nʼebe ahụ. Ha mere ihe ọjọọ dị iche iche, nke mere ka iwe wee Onyenwe anyị nke ukwuu."
        ]
      },
      {
        "type": "verse",
        "number": 12,
        "content": [
          "E, ha fere arụsị dị iche iche ofufe, lefuo anya na Onyenwe anyị dọrọ ha aka na ntị sị ha, “Unu emela ihe dị otu a.”"
        ]
      },
      {
        "type": "verse",
        "number": 13,
        "content": [
          "Mgbe niile ka Onyenwe anyị na-eziga ndị amụma ya, na ndị ọhụ ụzọ, ịdọ Izrel na Juda aka na ntị, sị ha, “Sitenụ nʼajọ ihe unu na-eme chegharịa. Debenụ iwu na ụkpụrụ m, dịka iwu ahụ niile m nyere nna unu ha ka ha debe si dị, nke m sikwa nʼọnụ ndị ozi m bụ ndị amụma nye unu.”"
        ]
      },
      {
        "type": "verse",
        "number": 14,
        "content": [
          "Ma ndị Izrel jụrụ ige ntị. Kama ha kpachara anya kwesie olu ha ike dịka nna nna ha mere, bụ ndị na-ekwenyeghị na Onyenwe anyị Chineke ha."
        ]
      },
      {
        "type": "verse",
        "number": 15,
        "content": [
          "Ha jụrụ ụkpụrụ ya niile na ọgbụgba ndụ ya, nke ya na ndị bụ nna nna ha gbara na iwu nke ọ dọrọ ha aka na ntị ka ha debe. Ha gbasooro chi arụsị bụ ihe efu, ha onwe ha ghọkwara ihe efu. Ha ṅomiri mba dị iche iche ndị ahụ bi ha gburugburu, nʼagbanyeghị na Onyenwe anyị nyere ha iwu sị, “Unu emela dịka ha.”"
        ]
      },
      {
        "type": "verse",
        "number": 16,
        "content": [
          "Ha jụrụ idebe iwu niile Onyenwe anyị Chineke ha nyere ha. Ha meere onwe ha ogidi arụsị Ashera, kpụọrọ onwe ha oyiyi ụmụ ehi abụọ. Ha kpọrọ isiala nye Baal, na anyanwụ, na ọnwa, na kpakpando."
        ]
      },
      {
        "type": "verse",
        "number": 17,
        "content": [
          "Ha jiri ụmụ ha ndị ikom na ụmụ ha ndị inyom chụọ aja nsure ọkụ nye chi ndị mba ọzọ. Ha gakwara nʼaja ịjụ ase, na ịgba aja, si otu a nyefee onwe ha nʼaka ime ihe jọrọ njọ nʼanya Onyenwe anyị, si otu a kpasuo ya iwe."
        ]
      },
      {
        "type": "verse",
        "number": 18,
        "content": [
          "Ya mere, Onyenwe anyị wesoro Izrel iwe nke ukwuu, wezuga ha site nʼihu ya. Ọ dịkwaghị onye o kwere ka ọ fọdụ, karịakwa naanị ebo Juda.",
          {
            "noteId": 287
          }
        ]
      },
      {
        "type": "verse",
        "number": 19,
        "content": [
          "Ma ndị Juda jụkwara idebe ihe niile Onyenwe anyị bụ Chineke ha nyere ha nʼiwu. Ha sooro omume ọjọọ ndị Izrel webatara."
        ]
      },
      {
        "type": "verse",
        "number": 20,
        "content": [
          "Nʼihi nke a, Onyenwe anyị jụrụ ndị Izrel niile. Ọ tara ha ahụhụ site nʼinyefe ha nʼaka ndị na-apụnara mmadụ ihe nʼike tutu ruo mgbe o mere ka e site nʼihu ya wezuga ha."
        ]
      },
      {
        "type": "verse",
        "number": 21,
        "content": [
          "Mgbe Onyenwe anyị mere ka ndị Izrel dọwapụ onwe ha site nʼalaeze Devid, ha mere Jeroboam nwa Nebat, eze ha. Ma Jeroboam mere ka Izrel site nʼiso Onyenwe anyị wezuga onwe ha. O mere ka ha mee mmehie dị ukwuu."
        ]
      },
      {
        "type": "verse",
        "number": 22,
        "content": [
          "Ọ dịkwaghị mgbe ụmụ Izrel sitere nʼime mmehie ahụ Jeroboam dubara ha pụta,"
        ]
      },
      {
        "type": "verse",
        "number": 23,
        "content": [
          "tutu ruo mgbe Onyenwe anyị kpochapụrụ Izrel niile site nʼihu ya, dịka o kwuru na ọ ga-eme, site nʼọnụ ndị amụma na-ejere ya ozi. Ọ bụ nke a mere ndị Izrel ji gaa biri nʼAsịrịa dịka ndị a dọtara nʼagha ruo taa."
        ]
      },
      {
        "type": "heading",
        "content": [
          "Ndị ọhụrụ bịara biri na Sameria"
        ]
      },
      {
        "type": "verse",
        "number": 24,
        "content": [
          "Eze Asịrịa sitere nʼala Babilọn, Kuta, Ava, Hamat na Sefavaim kpọta ndị mmadụ bịara biri nʼobodo Sameria ịnọchi anya ndị Izrel niile e sitere nʼebe ahụ bupụ. Nʼụzọ dị otu a, ha nwetara Sameria birikwa nʼobodo ya niile."
        ]
      },
      {
        "type": "verse",
        "number": 25,
        "content": [
          "Ma mgbe ndị Asịrịa malitere ibi nʼebe ahụ, ha atụghị egwu Onyenwe anyị, maọbụ fee ya ofufe. Nʼihi ya, Onyenwe anyị zitere ọdụm",
          {
            "noteId": 288
          },
          "ndị batara nʼetiti ha gbuo ụfọdụ mmadụ nʼime ha."
        ]
      },
      {
        "type": "verse",
        "number": 26,
        "content": [
          "Ya mere, e zigara eze Asịrịa ozi sị ya, “Ndị ahụ i dọtara nʼagha mee ka ha bịa biri nʼobodo Sameria amaghị ihe chi nwe ala ahụ chọrọ. O zitere ọdụm nʼetiti ha, nke na-egbu ha, nʼihi na ndị ahụ amaghị ihe ọ chọrọ.”"
        ]
      },
      {
        "type": "verse",
        "number": 27,
        "content": [
          "Eze Asịrịa nyere iwu sị: “Ka otu onye nʼime ndị nchụaja",
          {
            "noteId": 289
          },
          "e si na Sameria dọta nʼagha laghachi gaa biri nʼebe ahụ, izi ndị bi nʼobodo ahụ ihe chi ala ahụ chọrọ.”"
        ]
      },
      {
        "type": "verse",
        "number": 28,
        "content": [
          "Ya mere, otu nʼime ndị nchụaja ebuuru site na Sameria gaa ala ọzọ, bịara biri na Betel, kuziere ha otu ha ga-esi na-atụ egwu Onyenwe anyị."
        ]
      },
      {
        "type": "verse",
        "number": 29,
        "content": [
          "Nʼagbanyeghị nke a, ndị mba ọbụla meere onwe ha chi nke aka ha nʼobodo ahụ niile ebe ha bi nʼime ya. Ha guzobere chi ndị a nʼụlọ arụsị nke ndị Sameria wuru nʼebe niile dị elu."
        ]
      },
      {
        "type": "verse",
        "number": 30,
        "content": [
          "Ndị si Babilọn mere chi ha a na-akpọ Sukọt Benot; ndị si Kut emee Neagal, ebe ndị si Hamat mekwara Ashima."
        ]
      },
      {
        "type": "verse",
        "number": 31,
        "content": [
          "Ndị si Ava mekwara Nibaz, na Tatak, ma ndị si Sefavaim na-esure ụmụ ha nʼọkụ dịka aja nye Adramelek na Anamelek, bụ chi ndị Sefavaim."
        ]
      },
      {
        "type": "verse",
        "number": 32,
        "content": [
          "Ha tụrụ egwu",
          {
            "noteId": 290
          },
          "Onyenwe anyị, ma ha họpụtara ụdị mmadụ dị iche iche site nʼetiti onwe ha, ndị na-ejere ha ozi dịka ndị nchụaja nʼụlọ chi ha dị nʼebe niile dị elu."
        ]
      },
      {
        "type": "verse",
        "number": 33,
        "content": [
          "Ha na-atụ egwu Onyenwe anyị ma ha gara nʼihu na-efe chi nke aka ha dịka omenaala mba ebe ndị e si dọta ha nʼagha si dị."
        ]
      },
      {
        "type": "verse",
        "number": 34,
        "content": [
          "Ruo taa, ha na-anọgidesi ike nʼife ofufe dịka ụzọ ochie ha si dị. Ha adịghị atụ egwu Onyenwe anyị, maọbụ mee dịka ụkpụrụ na iwu niile, maọbụ dịka ntụziaka na ihe niile enyere nʼiwu si dị, bụ nke Onyenwe anyị nyere ụmụ Jekọb, onye ọ kpọrọ Izrel."
        ]
      },
      {
        "type": "verse",
        "number": 35,
        "content": [
          "Mgbe Onyenwe anyị na ndị Izrel gbara ndụ, o nyere ha iwu sị, “Unu atụkwala chi ọzọ ọbụla egwu, maọbụ kpọọ isiala nye ha. Unu efela ha ofufe maọbụ chụọ aja nye ha."
        ]
      },
      {
        "type": "verse",
        "number": 36,
        "content": [
          "Ma Onyenwe anyị, onye ji ike dị ukwuu, na aka dị ike e setịpụrụ esetipụ kpọpụta unu site nʼala Ijipt, bụ naanị onye unu ga-atụ egwu. Ya ka unu ga-akpọ isiala nye, ya ka unu ga-achụrụ aja."
        ]
      },
      {
        "type": "verse",
        "number": 37,
        "content": [
          "Unu ga-elezi anya hụ na unu debere ụkpụrụ na iwu niile, ntụziaka na ihe niile enyere nʼiwu ndị a e depụtara nʼakwụkwọ nye unu. Unu atụkwala egwu",
          {
            "noteId": 291
          },
          "chi ndị ọzọ."
        ]
      },
      {
        "type": "verse",
        "number": 38,
        "content": [
          "Unu echefula ọgbụgba ndụ ahụ mụ na unu gbara. Unu akpọkwala isiala nye chi ndị ọzọ nʼihi egwu."
        ]
      },
      {
        "type": "verse",
        "number": 39,
        "content": [
          "Kama, tụọnụ egwu ma fee Onyenwe anyị Chineke unu. Ọ bụ ya ga-anapụta unu site nʼaka ndị iro unu niile.”"
        ]
      },
      {
        "type": "verse",
        "number": 40,
        "content": [
          "Ma ndị Izrel egeghị ntị, kama, dịka ụzọ ọjọọ ha si dị, ha fere chi ọzọ ofufe."
        ]
      },
      {
        "type": "verse",
        "number": 41,
        "content": [
          "Ọ bụ ezie na ndị a na-efe Onyenwe anyị ofufe, ma ha nọgidekwara na-ejere arụsị niile ha ozi. Ruo taa, ụmụ ha, na ụmụ ụmụ ha, gara nʼihu na-emekwa ihe nna nna ha mere."
        ]
      }
    ],
    "footnotes": [
      {
        "noteId": 285,
        "caller": "+",
        "text": "Ndọta a dọtara ndị Izrel nʼagha nʼoge a, bụ nke ugboro abụọ. Nke mbụ, bụ nʼoge Peka bụ eze. 2Ez 15:29",
        "reference": {
          "chapter": 17,
          "verse": 6
        }
      },
      {
        "noteId": 286,
        "caller": "+",
        "text": "Fere chi ndị ọzọ ofufe",
        "reference": {
          "chapter": 17,
          "verse": 7
        }
      },
      {
        "noteId": 287,
        "caller": "+",
        "text": "Ndị alaeze ndịda si nʼagbụrụ Simiọn na Benjamin, maọbụ naanị ebo Juda gosiri onwe ha ndị kwesiri ntụkwasị obi, gụọ akwụkwọ 1Ez 11:13,32",
        "reference": {
          "chapter": 17,
          "verse": 18
        }
      },
      {
        "noteId": 288,
        "caller": "+",
        "text": "Nʼihi nʼala ahụ tọgbọrọ nʼefu nwa oge nta, nke mere ka ọdụm bi nʼọhịa ndị Palestia mụbaa. Lev 26:21-22",
        "reference": {
          "chapter": 17,
          "verse": 25
        }
      },
      {
        "noteId": 289,
        "caller": "+",
        "text": "Onye nʼotu nʼime ndị nchụaja ahụ Jeroboam họpụtara, bụ ndị na-achụ aja nye chi nwa ehi ahụ ọ kpụrụ na Betel. 1Ez 12:31",
        "reference": {
          "chapter": 17,
          "verse": 27
        }
      },
      {
        "noteId": 290,
        "caller": "+",
        "text": "Kpọkwara isiala nye",
        "reference": {
          "chapter": 17,
          "verse": 32
        }
      },
      {
        "noteId": 291,
        "caller": "+",
        "text": "Maọbụ, efekwala",
        "reference": {
          "chapter": 17,
          "verse": 37
        }
      }
    ]
  },
  "thisChapterLink": "/api/ibo_bib/2KI/17.json",
  "thisChapterAudioLinks": {},
  "nextChapterApiLink": "/api/ibo_bib/2KI/18.json",
  "nextChapterAudioLinks": {},
  "previousChapterApiLink": "/api/ibo_bib/2KI/16.json",
  "previousChapterAudioLinks": {},
  "numberOfVerses": 41
}