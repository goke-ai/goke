{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "2KI",
    "translationId": "ibo_bib",
    "name": "2 Ndị Eze",
    "commonName": "2 Ndị Eze",
    "title": "2 Ndị Eze",
    "order": 12,
    "numberOfChapters": 25,
    "sha256": "ef5236a4bf8f2ef841995e04d82bf4f37b3f368a02d2b12f0ec9671c38f7b59d",
    "firstChapterApiLink": "/api/ibo_bib/2KI/1.json",
    "lastChapterApiLink": "/api/ibo_bib/2KI/25.json",
    "totalNumberOfVerses": 719
  },
  "chapter": {
    "number": 25,
    "content": [
      {
        "type": "verse",
        "number": 1,
        "content": [
          "Nʼafọ nke itoolu nke ọchịchị ya, nʼọnwa nke iri, nʼụbọchị nke iri, Nebukadneza, eze Babilọn duuru ndị agha ya niile bịa ibuso Jerusalem agha. Ọ mara ụlọ ikwu nʼazụ obodo ahụ, wukwaa mgbidi nnọchibido gburugburu obodo ahụ."
        ]
      },
      {
        "type": "verse",
        "number": 2,
        "content": [
          "Anọchibidoro obodo a nʼagha ruo nʼafọ nke iri na otu nke ọchịchị eze Zedekaya."
        ]
      },
      {
        "type": "verse",
        "number": 3,
        "content": [
          "Nʼụbọchị nke itoolu nke ọnwa anọ nʼafọ ahụ, oke ụnwụ siri ike dị nʼobodo ahụ ruo na ọ dịkwaghị nri dị nke ndị mmadụ ga-eri."
        ]
      },
      {
        "type": "verse",
        "number": 4,
        "content": [
          "Mgbe ahụ, e tipuru oghere nʼaja mgbidi obodo ahụ, ndị agha niile ji abalị gbapụ site nʼọnụ ụzọ ama nke dị nʼetiti mgbidi abụọ nʼakụkụ ubi eze a gbara ogige, nʼagbanyeghị na ndị Kaldịa",
          {
            "noteId": 316
          },
          "nọ obodo ahụ gburugburu. Ha gbapụrụ chee ihu nʼụzọ Araba.",
          {
            "noteId": 317
          }
        ]
      },
      {
        "type": "verse",
        "number": 5,
        "content": [
          "Ma ndị agha Kaldịa chụsoro eze nʼazụ, chụkwute ya na mbara ala Jeriko. Ndị agha ya niile sitere nʼebe ọ nọ gbasasịa, hapụ ya,"
        ]
      },
      {
        "type": "verse",
        "number": 6,
        "content": [
          "e jide ya. Ha kpụgara ya eze Babilọn, nʼobodo Ribla, ebe a nọ maa ya ikpe."
        ]
      },
      {
        "type": "verse",
        "number": 7,
        "content": [
          "Ha gburu ụmụ ndị ikom Zedekaya nʼihu ya. Ha ghụpụrụ anya ya abụọ, jiri ụdọ bronz kee ya agbụ, kpọrọ ya gaa Babilọn."
        ]
      },
      {
        "type": "verse",
        "number": 8,
        "content": [
          "Nʼụbọchị nke asaa, nʼọnwa nke ise nke afọ iri na itoolu nke ọchịchị eze Nebukadneza na Babilọn, Nebuzaradan, ọchịagha ndị nche, onyeisi nʼọrụ eze Babilọn, bịarutere Jerusalem."
        ]
      },
      {
        "type": "verse",
        "number": 9,
        "content": [
          "O sunyere ụlọnsọ Onyenwe anyị ọkụ, ụlọeze na ụlọ niile dị na Jerusalem, ụlọ ọbụla bụ nke dị mkpa ka o surere ọkụ"
        ]
      },
      {
        "type": "verse",
        "number": 10,
        "content": [
          "Ndị agha Kaldịa niile bụ ndị nọ nʼokpuru onyeisi ndị nche eze kwaturu mgbidi niile gbara Jerusalem gburugburu."
        ]
      },
      {
        "type": "verse",
        "number": 11,
        "content": [
          "Nebuzaradan, ọchịagha ndị nche eze, buuru ụfọdụ mmadụ ndị fọdụrụ nʼobodo, na ndị niile fọdụkwara, ha na ndị ọzọ ahụ ji aka ha gbakwuru eze bulaa ha Babilọn, ka ha ga biri nʼala ọzọ."
        ]
      },
      {
        "type": "verse",
        "number": 12,
        "content": [
          "Ma ọchịagha ahụ, hapụrụ ụfọdụ na ndị ahụ bụ nnọọ ndị ogbenye ọnụ ntụ, ka ha na-elekọta ubi vaịnị niile a gbara ogige na ala ubi niile."
        ]
      },
      {
        "type": "verse",
        "number": 13,
        "content": [
          "Ma ndị Babilọn tipịara ogidi bronz niile, ha na ihe ndọkwasị niile na oke osimiri bronz ndị ahụ dị nʼụlọnsọ Onyenwe anyị, buru bronz ndị ahụ bulaa Babilọn."
        ]
      },
      {
        "type": "verse",
        "number": 14,
        "content": [
          "Ha chịkọọrọ ite niile, na shọvel niile, na ihe ịkpakepụ ọkụ, na ngaji ukwu niile na ngwa bronz niile nke e ji eje ozi nʼime ụlọnsọ ahụ."
        ]
      },
      {
        "type": "verse",
        "number": 15,
        "content": [
          "Ọchịagha ndị nche eze, chịrị ihe ịgụnye ọkụ niile, efere ịkwọsa mmiri niile, ya bụ ihe ndị ahụ niile e ji ọlaedo a nụchara anụcha maọbụ ọlaọcha kpụọ."
        ]
      },
      {
        "type": "verse",
        "number": 16,
        "content": [
          "O bukwara bronz sitere nʼogidi abụọ ahụ, oke Osimiri ahụ na ihe ndọkwasị ya niile, nke eze bụ Solomọn mere nʼihi ụlọnsọ Onyenwe anyị. Ha karịrị ihe a ga-eji ihe ọtụtụ tụọ."
        ]
      },
      {
        "type": "verse",
        "number": 17,
        "content": [
          "Ị dị elu nke otu nʼime ogidi abụọ ndị a bụ mita asatọ na ụma",
          {
            "noteId": 318
          },
          "nʼọtụtụ. Isi bronz nke e kpukwasịrị nʼotu ogidi dị otu mita na ọkara",
          {
            "noteId": 319
          },
          "nʼịdị elu. Ọ bụkwa ihe yiri mkpụrụ pomegranet e ji bronz kpaa, ka e ji chọọ ya mma gburugburu ya niile. Ogidi nke abụọ nwekwara pomegranet, yiri ibe ya."
        ]
      },
      {
        "type": "verse",
        "number": 18,
        "content": [
          "Ọchịagha ndị nche eze ahụ, kpụụrụ Seraya, onyeisi nchụaja, na Zefanaya, bụ onye nchụaja na-esote ya nʼọkwa, na ndị nche atọ na-eche ọnụ ụzọ mbata."
        ]
      },
      {
        "type": "verse",
        "number": 19,
        "content": [
          "O sitere nʼetiti ndị ahụ fọdụrụ nʼobodo kpụụrụ otu onyeisi na-ahụ maka ndị agha, na ndị ikom ise na-enye eze ndụmọdụ. O kpukwaara ode akwụkwọ, onye isi ọrụ na-ahụ maka ịmanye ndị ga-aga agha, jidekwa iri ndị ikom isii ndị ọrụ mmanye, ndị a hụrụ nʼime obodo ahụ."
        ]
      },
      {
        "type": "verse",
        "number": 20,
        "content": [
          "Nebuzaradan, bụ ọchịagha kpụụrụ ha niile dute ha nʼihu eze Babilọn na Ribla."
        ]
      },
      {
        "type": "verse",
        "number": 21,
        "content": [
          "Nʼebe ahụ, na Ribla dị nʼobodo Hamat, ka eze nọ nye iwu ka e gbuo ha niile. Ya mere, a dọọrọ Juda nʼagha, mee ka ọ ga biri nʼala ọzọ."
        ]
      },
      {
        "type": "verse",
        "number": 22,
        "content": [
          "Emesịa, Nebukadneza eze Babilọn họpụtara Gedaliya nwa Ahikam, nwa nwa Shefan, ka ọ bụrụ onye na-elekọta ndị fọdụrụ na Juda,"
        ]
      },
      {
        "type": "verse",
        "number": 23,
        "content": [
          "Mgbe ndịisi agha na ndị ikom ha nụrụ na eze Babilọn emeela Gedaliya onye na-achị ala ahụ, ha bịakwutere Gedaliya na Mizpa. Ndị bịakwutere ya bụ, Ishmel nwa Netanaya, Johanan nwa Kariya, Seraya nwa Tanhumet, onye Netofa, na Jaazanaya nwa onye Maaka, na ndị ikom ha."
        ]
      },
      {
        "type": "verse",
        "number": 24,
        "content": [
          "Gedaliya ṅụọrọ ha iyi, ṅụkwaara ndị ikom ha, sị, “Unu atụla egwu nʼihi ndịisi ọrụ Babilọn. Birinụ nʼala a, feekwa eze Babilọn, ihe ga-agara unu nke ọma.”"
        ]
      },
      {
        "type": "verse",
        "number": 25,
        "content": [
          "Ma nʼọnwa nke asaa, Ishmel nwa Netanaya, nwa Elishama, onye ya onwe ya si nʼagbụrụ eze, duuru mmadụ iri bịa Mizpa, tigbuo Gedaliya, na ndị ikom Juda na ndị Kaldịa niile, bụ ndị ya na ha nọ."
        ]
      },
      {
        "type": "verse",
        "number": 26,
        "content": [
          "Nke a mere ka ndị Juda niile, site nʼonye nta ruo nʼonye ukwu, ha na ndịisi agha ndị ahụ biliri gaa Ijipt, nʼihi na ha tụrụ ndị Kaldịa egwu."
        ]
      },
      {
        "type": "heading",
        "content": [
          "Jehoiakin enwere onwe ya"
        ]
      },
      {
        "type": "verse",
        "number": 27,
        "content": [
          "Nʼafọ nke iri atọ na asaa, site na mgbe e mere ka Jehoiakin eze Juda gaa biri nʼala ọzọ, nʼafọ Awel-Maduk",
          {
            "noteId": 320
          },
          "ghọrọ eze Babilọn, o mere ka Jehoiakin si nʼụlọ mkpọrọ pụta nwere onwe ya. Ọ bụ nʼụbọchị nke iri abụọ na asaa nke ọnwa iri na abụọ ka o mere nke a."
        ]
      },
      {
        "type": "verse",
        "number": 28,
        "content": [
          "Ọ gwara ya okwu ọma, nye ya oche ọnọdụ ya dị elu karịa nke ndị eze ndị ọzọ ya na ha nọ na Babilọn."
        ]
      },
      {
        "type": "verse",
        "number": 29,
        "content": [
          "Nʼihi nke a, Jehoiakin gbanwere uwe mkpọrọ ya, wezuga ya. Sitekwa nʼoge ahụ, tutu ruo mgbe ọ nwụrụ, ya na eze na-erikọ nri."
        ]
      },
      {
        "type": "verse",
        "number": 30,
        "content": [
          "Site nʼụbọchị ruo nʼụbọchị, eze Babilọn na-enye Jehoiakin oke ihe ruru ya kwa ụbọchị niile nke ọ dị ndụ."
        ]
      }
    ],
    "footnotes": [
      {
        "noteId": 316,
        "caller": "+",
        "text": "Maọbụ, Babilọn",
        "reference": {
          "chapter": 25,
          "verse": 4
        }
      },
      {
        "noteId": 317,
        "caller": "+",
        "text": "Ya bụ ndagwurugwu Jọdan",
        "reference": {
          "chapter": 25,
          "verse": 4
        }
      },
      {
        "noteId": 318,
        "caller": "+",
        "text": "Nzọ ụkwụ iri abụọ na asaa",
        "reference": {
          "chapter": 25,
          "verse": 17
        }
      },
      {
        "noteId": 319,
        "caller": "+",
        "text": "Nzọ ụkwụ anọ na ọkara",
        "reference": {
          "chapter": 25,
          "verse": 17
        }
      },
      {
        "noteId": 320,
        "caller": "+",
        "text": "Ọ bụ ya bụkwa Evil-Merodak.",
        "reference": {
          "chapter": 25,
          "verse": 27
        }
      }
    ]
  },
  "thisChapterLink": "/api/ibo_bib/2KI/25.json",
  "thisChapterAudioLinks": {},
  "nextChapterApiLink": "/api/ibo_bib/1CH/1.json",
  "nextChapterAudioLinks": {},
  "previousChapterApiLink": "/api/ibo_bib/2KI/24.json",
  "previousChapterAudioLinks": {},
  "numberOfVerses": 30
}