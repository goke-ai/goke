{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "LUK",
    "translationId": "ibo_bib",
    "name": "Luk",
    "commonName": "Luk",
    "title": "Oziọma Luk",
    "order": 42,
    "numberOfChapters": 24,
    "sha256": "4c81eab176adfa631f02c92f55c886d74ff19d2e290a73b3f4358267cf873057",
    "firstChapterApiLink": "/api/ibo_bib/LUK/1.json",
    "lastChapterApiLink": "/api/ibo_bib/LUK/24.json",
    "totalNumberOfVerses": 1151
  },
  "chapter": {
    "number": 8,
    "content": [
      {
        "type": "heading",
        "content": [
          "Akụkọ ọgha mkpụrụ"
        ]
      },
      {
        "type": "verse",
        "number": 1,
        "content": [
          "Mgbe ihe ndị a gasịrị, ọ gara nʼobodo ukwu niile na nʼobodo nta niile na-ekwusa ma na-ewetakwara ndị mmadụ oziọma nke alaeze Chineke. Ndị ozi iri na abụọ ahụ sokwa ya,"
        ]
      },
      {
        "type": "verse",
        "number": 2,
        "content": [
          "na ụmụ nwanyị ụfọdụ ndị a chụpụrụ mmụọ ọjọọ site nʼime ha, gwọkwa ha nrịa nrịa: Meri Magdalin onye e sitere nʼime ya chụpụ mmụọ ọjọọ asaa,"
        ]
      },
      {
        "type": "verse",
        "number": 3,
        "content": [
          "na Joana nwunye Chuza onye na-elekọta ụlọeze Herọd na akụ ya niile, na Suzana, na ọtụtụ ndị ọzọ ndị ji akụ ha na-enyere ha aka."
        ]
      },
      {
        "type": "verse",
        "number": 4,
        "content": [
          "Mgbe oke igwe mmadụ gbakọrọ ha na ndị mmadụ si nʼobodo dị iche iche bịakwute ya. Ọ tụụrụ ha ilu a sị,"
        ]
      },
      {
        "type": "verse",
        "number": 5,
        "content": [
          {
            "text": "“Ọgha mkpụrụ pụrụ ịkụ mkpụrụ ya, mgbe ọ nọ na-agha mkpụrụ ndị a, ụfọdụ nʼime mkpụrụ ahụ dara nʼakụkụ ụzọ ebe ndị mmadụ zọrọ ha ụkwụ, ụmụ nnụnụ bịakwara tụrịa ha loo.",
            "wordsOfJesus": true
          }
        ]
      },
      {
        "type": "verse",
        "number": 6,
        "content": [
          {
            "text": "Ụfọdụ nʼime ha dakwasịrị nʼelu nkume. Mgbe ha puputara chọọ ito, ha kpọnwụrụ nʼihi na mgbọrọgwụ ha enweghị ike ịmịta mmiri mkpụrụ ahụ ga-eji dị ndụ.",
            "wordsOfJesus": true
          }
        ]
      },
      {
        "type": "verse",
        "number": 7,
        "content": [
          {
            "text": "Ụfọdụ dara nʼetiti ogwu, ogwu ndị a sooro ha puo ma kpagbuo ha.",
            "wordsOfJesus": true
          }
        ]
      },
      {
        "type": "verse",
        "number": 8,
        "content": [
          {
            "text": "Ụfọdụ nʼime mkpụrụ dara nʼezi ala. Ha puputara, too, mịa mkpụrụ dị otu narị nʼọnụọgụgụ.”",
            "wordsOfJesus": true
          },
          "Mgbe o kwusiri nke a, ọ sịrị ha,",
          {
            "text": "“Onye ọbụla nwere ntị ịnụ ihe, ya nụrụ.”",
            "wordsOfJesus": true
          }
        ]
      },
      {
        "type": "verse",
        "number": 9,
        "content": [
          "Ndị na-eso ụzọ ya jụrụ ya ihe ilu a pụtara."
        ]
      },
      {
        "type": "verse",
        "number": 10,
        "content": [
          "Ọ sịrị,",
          {
            "text": "“Ọ bụ unu ka e nyere ịmata ihe omimi niile nke alaeze Chineke, ma ndị ọzọ ga-anụ ya naanị nʼilu. Site nʼụzọ dị otu a,",
            "wordsOfJesus": true
          },
          {
            "text": "“ ‘ha ga na-ele anya, ma ha agaghị ahụ ihe ọbụla.",
            "wordsOfJesus": true,
            "poem": 1
          },
          {
            "text": "Ha ga na-anụ ntị ma ha agaghị aghọta ihe ọbụla.’",
            "wordsOfJesus": true,
            "poem": 2
          },
          {
            "noteId": 1259
          }
        ]
      },
      {
        "type": "verse",
        "number": 11,
        "content": [
          {
            "text": "“Nke a bụ nkọwa ilu ahụ. Mkpụrụ ahụ bụ okwu Chineke.",
            "wordsOfJesus": true
          }
        ]
      },
      {
        "type": "verse",
        "number": 12,
        "content": [
          {
            "text": "Mkpụrụ dara nʼakụkụ ụzọ nọchiri anya ndị nụrụ okwu Chineke, ma ekwensu bịara napụ ha okwu ahụ nʼobi ha, ka ha ghara ikwere ma nwetakwa nzọpụta.",
            "wordsOfJesus": true
          }
        ]
      },
      {
        "type": "verse",
        "number": 13,
        "content": [
          {
            "text": "Mkpụrụ ndị ahụ dara nʼelu nkume nọchiri anya ndị nụrụ okwu Chineke jiri ọṅụ nabata ya, ma ha enweghị mgbọrọgwụ nʼime ha. Ha na-ekwere naanị nwa oge nta, ma mgbe ọnwụnwa bịara ha na-adachapụ.",
            "wordsOfJesus": true
          }
        ]
      },
      {
        "type": "verse",
        "number": 14,
        "content": [
          {
            "text": "Mkpụrụ nke dara nʼetiti ogwu nọchiri anya ndị nụrụ okwu Chineke, ma mgbe ha na-aga nʼụzọ ha, echiche banyere akụ na ihe ụtọ nke ụwa na-akpagbu okwu ahụ, mee ka ha ghara ịmị mkpụrụ.",
            "wordsOfJesus": true
          }
        ]
      },
      {
        "type": "verse",
        "number": 15,
        "content": [
          {
            "text": "Ma mkpụrụ ndị ahụ dara nʼezi ala nọchiri anya ndị jiri obi ghere oghe na mmụọ ziri ezi nabata okwu ahụ ma werekwa ndidi mịpụta mkpụrụ.",
            "wordsOfJesus": true
          }
        ]
      },
      {
        "type": "heading",
        "content": [
          "Iheọkụ dị nʼelu ihe ndọkwasị"
        ]
      },
      {
        "type": "verse",
        "number": 16,
        "content": [
          {
            "text": "“Ọ dịghị onye ọbụla, nke na-amụnye oriọna zoo ya nʼime igbe maọbụ dọnye ya nʼokpuru ihe ndina. Kama, ọ na-adọkwasị ya nʼelu ihe ịdọba ọkụ ka ndị ọbụla na-abata nʼụlọ ahụ jiri ya hụ ụzọ.",
            "wordsOfJesus": true
          }
        ]
      },
      {
        "type": "verse",
        "number": 17,
        "content": [
          {
            "text": "Ọ dịghị ihe ọbụla zoro ezo nke na-agaghị emesịa pụta ìhè, ọ dịkwaghị ihe ọbụla dị nzuzo nke a na-aghaghị eme ka ọ pụta ìhè.",
            "wordsOfJesus": true
          }
        ]
      },
      {
        "type": "verse",
        "number": 18,
        "content": [
          {
            "text": "Ya mere, kpacharanụ anya otu unu si ege ntị. Nʼihi na ọ bụ onye ahụ nwere ihe ka a ga-enye karịa, ma onye ahụ na-enweghị, ọ bụladị nke o nwere, ka a ga-anapụ ya.”",
            "wordsOfJesus": true
          }
        ]
      },
      {
        "type": "heading",
        "content": [
          "Nne Jisọs na ụmụnne ya nwoke"
        ]
      },
      {
        "type": "verse",
        "number": 19,
        "content": [
          "Nʼoge a, nne ya na ụmụnne ya nwoke bịakwutere ya. Ma ha enweghị ike ịbịaru ya nso nʼihi igwe mmadụ."
        ]
      },
      {
        "type": "verse",
        "number": 20,
        "content": [
          "Otu onye gwara ya sị, “Nne gị na ụmụnne gị ndị nwoke guzo nʼezi, ha chọrọ ịhụ gị.”"
        ]
      },
      {
        "type": "verse",
        "number": 21,
        "content": [
          "Ọ zara sị,",
          {
            "text": "“Nne m na ụmụnne m ndị nwoke bụ ndị ahụ na-anụ okwu Chineke ma jiri ya mere ihe.”",
            "wordsOfJesus": true
          }
        ]
      },
      {
        "type": "heading",
        "content": [
          "Jisọs emee ka ebili mmiri dajụọ"
        ]
      },
      {
        "type": "verse",
        "number": 22,
        "content": [
          "Otu ụbọchị, ya na ndị na-eso ụzọ ya banyere nʼụgbọ mmiri, ọ sịrị ha,",
          {
            "text": "“Ka anyị gafee nʼofe nke ọzọ nke osimiri.”",
            "wordsOfJesus": true
          },
          "Nke a mere ha ji nụpụ ụgbọ,"
        ]
      },
      {
        "type": "verse",
        "number": 23,
        "content": [
          "ma mgbe ha na-aga, ọ rahụrụ ụra. Oke ifufe malitere ife nʼelu ọdọ mmiri ahụ, nke mere na mmiri na-awụbanye nʼime ụgbọ ha, mee ka ha nọrọ nʼoke nsogbu."
        ]
      },
      {
        "type": "verse",
        "number": 24,
        "content": [
          "Ha gara kpọtee ya na-eti mkpu, “Nna anyị ukwu! Nna anyị ukwu! Lee na anyị nʼala nʼiyi!” O biliri, baara ifufe na ebili mmiri ahụ mba. Ha dara jụụ, ebe niile dekwara jii."
        ]
      },
      {
        "type": "verse",
        "number": 25,
        "content": [
          "Ọ sịrị ha,",
          {
            "text": "“Ebee ka okwukwe unu dị?”",
            "wordsOfJesus": true
          },
          "Ha ji oke egwu na oke iju anya jụrịta onwe ha sị, “Onye bụ onye a? Ọ na-enye ọ bụladị ifufe na ebili mmiri iwu, ha na-aṅakwa ya ntị.”"
        ]
      },
      {
        "type": "heading",
        "content": [
          "Ọgwụgwọ nwoke mmụọ ọjọọ ji"
        ]
      },
      {
        "type": "verse",
        "number": 26,
        "content": [
          "Ha kwọrọ ụgbọ mmiri rute nʼala Gerazin,",
          {
            "noteId": 1260
          },
          "nke dị nʼofe mmiri Galili."
        ]
      },
      {
        "type": "verse",
        "number": 27,
        "content": [
          "Mgbe o si nʼụgbọ mmiri rịpụta nʼelu ala, otu nwoke obodo ahụ onye mmụọ ọjọọ bi nʼime ya zutere ya. Nwoke a ebighị nʼụlọ maọbụ yie uwe ogologo oge, ma ebe obibi ya bụ ebe a na-eli ozu."
        ]
      },
      {
        "type": "verse",
        "number": 28,
        "content": [
          "Mgbe ọ hụrụ Jisọs, ọ bịara daa nʼihu ya, tie mkpu nʼoke olu sị, “Gịnị ka mụ na gị nwekọrọ Jisọs, Ọkpara Chineke Onye kachasị ihe niile elu? Biko arịọ m gị, atala m ahụhụ.”"
        ]
      },
      {
        "type": "verse",
        "number": 29,
        "content": [
          "Nʼihi na o nyela mmụọ ahụ na-adịghị ọcha iwu ka o site nʼime ya pụta. Ọtụtụ oge, mmụọ ọjọọ a na-ejidesi ya ike, nʼagbanyeghị na eji ụdọ igwe kee ya aka na ụkwụ, debe ebe a na-eche ya nche, ọ na-adọbisi ụdọ igwe e ji kee ya, mmụọ ọjọọ a na-eduru ya gaa nʼime ọzara."
        ]
      },
      {
        "type": "verse",
        "number": 30,
        "content": [
          "Jisọs jụrụ ya sị,",
          {
            "text": "“Gịnị bụ aha gị?”",
            "wordsOfJesus": true
          },
          "Ọ zara sị, “Lijiọn,” nʼihi na igwe mmụọ ọjọọ bi nʼime ya."
        ]
      },
      {
        "type": "verse",
        "number": 31,
        "content": [
          "Ha rịọsiri ya arịrịọ ike ka ọ ghara inye ha iwu ka ha banye nʼAbis."
        ]
      },
      {
        "type": "verse",
        "number": 32,
        "content": [
          "Igwe ezi nọ nʼakụkụ ugwu dị ebe ahụ nso na-akpa nri. Mmụọ ọjọọ ndị a rịọrọ Jisọs ka o nye ha ike ka ha banye nʼime ha. Jisọs nyere ha ike."
        ]
      },
      {
        "type": "verse",
        "number": 33,
        "content": [
          "Mmụọ ọjọọ ndị ahụ sitere nʼime nwoke a pụọ banye nʼime ezi ndị ahụ, igwe ezi ahụ niile sitere na mkputamkpu ala ọnụ mmiri ahụ gbara ọsọ dabanyechaa nʼime mmiri ebe osimiri riri ha."
        ]
      },
      {
        "type": "verse",
        "number": 34,
        "content": [
          "Mgbe ndị na-elekọta ezi ahụ hụrụ ihe mere, ha gbara ọsọ gaa nʼime obodo na nʼobodo nta niile dị gburugburu ebe ahụ kọsaa ihe mere."
        ]
      },
      {
        "type": "verse",
        "number": 35,
        "content": [
          "Ndị mmadụ pụtara ịhụ ihe mere. Mgbe ha rutere ebe Jisọs nọ, ha hụrụ nwoke ahụ e si nʼime ya chụpụ mmụọ ọjọọ ndị ahụ, ebe ọ nọdụrụ ala yiri uwe ma nọrọkwa nʼezi uche ya. Egwu tụrụ ha."
        ]
      },
      {
        "type": "verse",
        "number": 36,
        "content": [
          "Ndị hụrụ ka ihe a si mee kọọrọ ha ka e siri gwọọ onye ahụ mmụọ ọjọọ na-esogbu."
        ]
      },
      {
        "type": "verse",
        "number": 37,
        "content": [
          "Mgbe ahụ, ndị niile bi na Gerazin na nʼobodo gbara ebe ahụ gburugburu rịọrọ Jisọs ka ọ hapụrụ ha obodo ha, nʼihi na egwu dị ukwuu tụrụ ha. Ọ banyekwara nʼime ụgbọ mmiri ahụ laghachi."
        ]
      },
      {
        "type": "verse",
        "number": 38,
        "content": [
          "Nwoke a e sitere nʼime ya chụpụ mmụọ ọjọọ rịọrọ ya ka o soro ya ma o zilagara ya, sị ya,"
        ]
      },
      {
        "type": "verse",
        "number": 39,
        "content": [
          {
            "text": "“Laghachi nʼezinaụlọ gị kọọrọ ha ihe niile Chineke meere gị.”",
            "wordsOfJesus": true
          },
          "Nwoke ahụ lara, gbasaa akụkọ ihe Jisọs meere ya nʼobodo ahụ niile."
        ]
      },
      {
        "type": "heading",
        "content": [
          "Nwa agbọghọ nwụrụ anwụ na nwanyị onye ọrịa"
        ]
      },
      {
        "type": "verse",
        "number": 40,
        "content": [
          "Mgbe Jisọs lọghachiri, igwe mmadụ nabatara ya nʼihi na ha niile na-eche ya."
        ]
      },
      {
        "type": "verse",
        "number": 41,
        "content": [
          "Mgbe ahụ otu nwoke nke aha ya bụ Jairọs, onye bụ onyeisi nʼụlọ ekpere, bịara daa nʼala nʼụkwụ Jisọs na-arịọ ya ka ọ bịa nʼụlọ ya."
        ]
      },
      {
        "type": "verse",
        "number": 42,
        "content": [
          "Nʼihi na otu nwata nwanyị ọ mụtara naanị ya, nke gbara afọ iri na abụọ nọ nʼọnụ ọnwụ. Mgbe ọ na-aga, igwe mmadụ ahụ na-akpagbu ya."
        ]
      },
      {
        "type": "verse",
        "number": 43,
        "content": [
          "Ọ dị otu nwanyị nʼetiti ha nke nọrịị na-arịa ọrịa oruru ọbara afọ iri na abụọ, onye mefuru ihe niile o ji nʼaka ndị dibịa, ma ọ dịghị onye nwere ike ịgwọ ya."
        ]
      },
      {
        "type": "verse",
        "number": 44,
        "content": [
          "O sitere nʼazụ ya metụ ọnụ uwe ya aka. Ngwangwa, ọrịa oruru ọbara ahụ kwụsịkwara."
        ]
      },
      {
        "type": "verse",
        "number": 45,
        "content": [
          "Jisọs sịrị,",
          {
            "text": "“Onye metụrụ m aka?”",
            "wordsOfJesus": true
          },
          "Mgbe ọ na-enweghị onye pụtara kwuo sị na ọ bụ ya. Pita gwara ya sị, “Nna anyị ukwu, igwe mmadụ gbara gị gburugburu na-adakwasịkwa gị.”"
        ]
      },
      {
        "type": "verse",
        "number": 46,
        "content": [
          "Ma Jisọs sịrị,",
          {
            "text": "“Otu onye metụrụ m aka; amatara m na ike esitela nʼime m pụọ.”",
            "wordsOfJesus": true
          }
        ]
      },
      {
        "type": "verse",
        "number": 47,
        "content": [
          "Mgbe nwanyị ahụ hụrụ na ọ dịkwaghị ihe o nwere ike ime iji zoo onwe ya, o ji ịma jijiji bịa daa nʼụkwụ ya. Nʼihu mmadụ niile, ọ kọrọ ihe mere o ji metụ ya aka na otu e sị gwọọ ya nʼotu ntabi anya."
        ]
      },
      {
        "type": "verse",
        "number": 48,
        "content": [
          "Ọ gwara ya sị,",
          {
            "text": "“Ada m nwanyị, okwukwe gị agwọọla gị. Laa nʼudo.”",
            "wordsOfJesus": true
          }
        ]
      },
      {
        "type": "verse",
        "number": 49,
        "content": [
          "Mgbe ọ ka nọ na-ekwu okwu, otu onye si nʼụlọ Jairọs bụ onyeisi ụlọ ekpere, bịara sị, “Ada gị nwanyị anwụọla, enyekwala onye ozizi nsogbu ọzọ.”"
        ]
      },
      {
        "type": "verse",
        "number": 50,
        "content": [
          "Ma mgbe Jisọs nụrụ ozi a, ọ zara ya sị,",
          {
            "text": "“Atụla egwu, naanị kwere, a ga-agwọkwa ya.”",
            "wordsOfJesus": true
          }
        ]
      },
      {
        "type": "verse",
        "number": 51,
        "content": [
          "Mgbe o rutere nʼụlọ Jairọs, o kweghị ka onye ọbụla soro ya baa nʼime ụlọ ahụ ma ọ bụghị naanị Pita, Jọn, Jemis, nne na nna nwata ahụ."
        ]
      },
      {
        "type": "verse",
        "number": 52,
        "content": [
          "Nʼoge ahụ, ha niile nọ na-ebe akwa na-eru ụjụ maka nwata ahụ. Ọ sịrị ha,",
          {
            "text": "“Unu ebezila akwa, nʼihi na ọ nwụghị anwụ kama ọ nọ nʼụra.”",
            "wordsOfJesus": true
          }
        ]
      },
      {
        "type": "verse",
        "number": 53,
        "content": [
          "Ha chịrị ya ọchị, nʼihi na ha matara na ọ nwụrụ anwụ."
        ]
      },
      {
        "type": "verse",
        "number": 54,
        "content": [
          "Ma o jidere ya nʼaka, sị,",
          {
            "text": "“Nwa m, bilie!”",
            "wordsOfJesus": true
          }
        ]
      },
      {
        "type": "verse",
        "number": 55,
        "content": [
          "Mmụọ ya lọghachiri, o bilitekwara mgbe ahụ. Ọ gwakwara ha ka ha chọọrọ ya nri ka o rie."
        ]
      },
      {
        "type": "verse",
        "number": 56,
        "content": [
          "Ihe a gbara ndị mụrụ ya gharịị ma ọ nyere ha iwu ka ha ghara ịkọrọ onye ọbụla ihe mere."
        ]
      }
    ],
    "footnotes": [
      {
        "noteId": 1259,
        "caller": "+",
        "text": "Aịz 6:9",
        "reference": {
          "chapter": 8,
          "verse": 10
        }
      },
      {
        "noteId": 1260,
        "caller": "+",
        "text": "Nʼakwụkwọ ochie ụfọdụ, ị nwere ike hụ Gadarin.",
        "reference": {
          "chapter": 8,
          "verse": 26
        }
      }
    ]
  },
  "thisChapterLink": "/api/ibo_bib/LUK/8.json",
  "thisChapterAudioLinks": {},
  "nextChapterApiLink": "/api/ibo_bib/LUK/9.json",
  "nextChapterAudioLinks": {},
  "previousChapterApiLink": "/api/ibo_bib/LUK/7.json",
  "previousChapterAudioLinks": {},
  "numberOfVerses": 56
}