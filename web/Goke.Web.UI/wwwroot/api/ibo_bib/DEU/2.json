{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "DEU",
    "translationId": "ibo_bib",
    "name": "Diuteronomi",
    "commonName": "Diuteronomi",
    "title": "Diuteronomi",
    "order": 5,
    "numberOfChapters": 34,
    "sha256": "4d8340735e00d5ed0d0ad6648ecebcc35379f88a7fb67b090d4c46057ed796af",
    "firstChapterApiLink": "/api/ibo_bib/DEU/1.json",
    "lastChapterApiLink": "/api/ibo_bib/DEU/34.json",
    "totalNumberOfVerses": 959
  },
  "chapter": {
    "number": 2,
    "content": [
      {
        "type": "heading",
        "content": [
          "Mwagharị nʼọzara"
        ]
      },
      {
        "type": "verse",
        "number": 1,
        "content": [
          "Anyị laghachiri azụ chee ihu nʼọzara nʼụzọ gawara Osimiri Uhie, dịka Onyenwe anyị gwara m. Ọtụtụ afọ ka anyị nọ na-awagharị gburugburu ugwu Sia."
        ]
      },
      {
        "type": "verse",
        "number": 2,
        "content": [
          "Mgbe ahụ, Onyenwe anyị sịrị m,"
        ]
      },
      {
        "type": "verse",
        "number": 3,
        "content": [
          "“Unu agbaala ala ugwu ugwu a gburugburu ogologo oge, cheenụ ihu nʼakụkụ ugwu."
        ]
      },
      {
        "type": "verse",
        "number": 4,
        "content": [
          "Nye ụmụ Izrel iwu ndị a: ‘Unu ga-aga site nʼala ụmụnna unu ndị Edọm gafee. Ndị Edọm bụ ụmụ ụmụ Ịsọ, onye biri na Sia. Ha ga-atụ egwu mgbe ha nụrụ na unu ga-esi nʼala ha gafee, ma kpachapụnụ anya."
        ]
      },
      {
        "type": "verse",
        "number": 5,
        "content": [
          "Unu akpasukwala ha ka ha lụsoo unu ọgụ, nʼihi na agaghị m enye unu ala ọbụla sitere nʼala ha, ọ bụladị ebe ga-ezuru unu ịzọkwasị ụkwụ unu. Enyela m Ịsọ ala niile nke ugwu Sia dịka nke aka ya.",
          {
            "noteId": 470
          }
        ]
      },
      {
        "type": "verse",
        "number": 6,
        "content": [
          "Jirinụ ọlaọcha kwụọ ha ụgwọ nri ọbụla unu riri, jirikwanụ ọlaọcha kwụọ ha ụgwọ nʼihi mmiri ọbụla unu ṅụrụ.’ ”"
        ]
      },
      {
        "type": "verse",
        "number": 7,
        "content": [
          "Onyenwe anyị Chineke unu agọziela unu nʼihe ọbụla bụ akaọrụ unu. O cheela nzọ ụkwụ unu nche iri afọ anọ ndị a niile unu wagharịrị nʼọzara ukwuu a. Onyenwe anyị Chineke unu anọnyerela unu, ọ dịkwaghị ihe kọrọ unu."
        ]
      },
      {
        "type": "verse",
        "number": 8,
        "content": [
          "Ya mere, anyị sitere nʼala ụmụnna anyị bụ ụmụ Ịsọ,",
          {
            "noteId": 471
          },
          "ndị bi na Sia gafee. Anyị hapụkwara ụzọ Araba nke si Elat na Eziọn Geba, tụgharịa gawa elu elu ụzọ ọzara Moab."
        ]
      },
      {
        "type": "verse",
        "number": 9,
        "content": [
          "Mgbe ahụ, Onyenwe anyị dọrọ anyị aka na ntị sị, “Unu esogbula maọbụ lụso ndị Moab ọgụ nʼihi na unu enweghị oke nʼala ha, nʼihi na enyela m ụmụ ụmụ Lọt ala Ar ka ọ bụrụ ihe nketa nke ha.”"
        ]
      },
      {
        "type": "verse",
        "number": 10,
        "content": [
          "(Ndị biri nʼebe ahụ na mgbe gara aga bụ ndị Emim, agbụrụ ha gbara dimkpa dịkwa ọtụtụ nʼọnụọgụgụ. Ha toro ogologo dịka ndị Anak."
        ]
      },
      {
        "type": "verse",
        "number": 11,
        "content": [
          "A na-eche na ha bụ ndị Refaim, dịka ndị Anak, ma ndị Moab na-akpọ ha ndị Emim."
        ]
      },
      {
        "type": "verse",
        "number": 12,
        "content": [
          "Ma mgbe gara aga ọ bụ ndị Hor bi na Sia, ma ndị Edọm, ụmụ Ịsọ, chụpụrụ ha. Ha bibiri ndị Hor bichikwaa ala ha, dịka ụmụ Izrel si bichie nʼala ahụ Onyenwe anyị nyere ha dịka ihe nketa.)"
        ]
      },
      {
        "type": "verse",
        "number": 13,
        "content": [
          "Onyenwe anyị gwara anyị okwu sị, “Ugbu a bilienụ, gafee Ndagwurugwu Zered.” Anyị bilikwara gafee."
        ]
      },
      {
        "type": "verse",
        "number": 14,
        "content": [
          "Iri afọ atọ na asatọ gasịrị, site na mgbe anyị hapụrụ Kadesh Banea ruo mgbe anyị gafere Ndagwurugwu Zered! Nʼoge a, ọgbọ ndị ikom ahụ niile na-alụ agha anwụchaala site nʼọmụma ụlọ ikwu, dịka Onyenwe anyị ṅụrụ ha nʼiyi."
        ]
      },
      {
        "type": "verse",
        "number": 15,
        "content": [
          "E, aka Onyenwe anyị dị megide ha, ruo mgbe o mere ka ha niile nwụchaa site nʼọmụma ụlọ ikwu ahụ."
        ]
      },
      {
        "type": "verse",
        "number": 16,
        "content": [
          "Mgbe onye nke ikpeazụ nʼime ndị niile a tozuru ije agha nwụchara,"
        ]
      },
      {
        "type": "verse",
        "number": 17,
        "content": [
          "Onyenwe anyị sịrị m,"
        ]
      },
      {
        "type": "verse",
        "number": 18,
        "content": [
          "“Taa, ụmụ Izrel ga-esi na Ar gafee oke ala ndị Moab."
        ]
      },
      {
        "type": "verse",
        "number": 19,
        "content": [
          "Mgbe unu bara nʼala ndị Amọn, unu esogbula ha, unu alụsola ha ọgụ, nʼihi na agaghị m enye unu ala ndị Amọn. Enyela m ụmụ ụmụ Lọt ala ahụ dịka ihe onwunwe ha.”"
        ]
      },
      {
        "type": "verse",
        "number": 20,
        "content": [
          {
            "noteId": 472
          },
          "Ndị bi nʼebe a na mbụ bụ ndị Refaim, ma ụmụ Amọn na-akpọ ha ndị Zamzum."
        ]
      },
      {
        "type": "verse",
        "number": 21,
        "content": [
          "Ha bụ agbụrụ dị ukwuu nʼọnụọgụgụ, siekwa ike nke ukwuu, ha toro ogologo dịka ụmụ Anak. Onyenwe anyị sitere nʼaka ndị Amọn laa ha nʼiyi, bụ ndị chụpụrụ ha ma bichie nʼobodo ha."
        ]
      },
      {
        "type": "verse",
        "number": 22,
        "content": [
          "Onyenwe anyị mekwara otu ihe ahụ nye ndị agbụrụ Ịsọ bụ ndị bi nʼugwu Sia mgbe ọ lara ndị Hor bụ ụzọ biri nʼebe ahụ nʼiyi. Ha chụpụrụ ha, bichie ala ha ruo taa."
        ]
      },
      {
        "type": "verse",
        "number": 23,
        "content": [
          "Ebe ọzọkwa Onyenwe anyị mere ihe dị otu a bụ mgbe o mere ka ndị Kafto laa ndị Avim nʼiyi. Ha bichiri obodo nta niile ndị Avim nwere nke dị gburugburu ebe ahụ rukwaa Gaza."
        ]
      },
      {
        "type": "heading",
        "content": [
          "Mmeri Saịhọn eze Heshbọn"
        ]
      },
      {
        "type": "verse",
        "number": 24,
        "content": [
          "Emesịa, Onyenwe anyị sịrị, “Gafeenụ ndagwurugwu dị warawara nke Anọn, baakwanụ nʼalaeze Saịhọn, onye Amọrị, eze obodo Heshbọn. Lụsonụ ya agha, bichiekwanụ nʼala ya nʼihi na enyefeela m ya bụ eze na ala ya nʼaka unu."
        ]
      },
      {
        "type": "verse",
        "number": 25,
        "content": [
          "Site taa gaa nʼihu, aga m etinye egwu na ụjọ nʼobi ndị niile bi nʼokpuru mbara eluigwe. Ha ga-anụ akụkọ unu tụọ oke egwu, maakwa jijiji nʼihi unu.”"
        ]
      },
      {
        "type": "verse",
        "number": 26,
        "content": [
          "Esitere m nʼọzara Kedemot zipụ ndị ozi, ka ha jekwuru Saịhọn, eze Heshbọn, zie ya ozi na anyị chọrọ udo, sị,"
        ]
      },
      {
        "type": "verse",
        "number": 27,
        "content": [
          "“Kwere ka anyị site nʼobodo gị gafee. Ọ bụ naanị nʼokporoụzọ ka anyị ga-anọ. Anyị agaghị atụgharị gaa nʼaka nri maọbụ nʼaka ekpe."
        ]
      },
      {
        "type": "verse",
        "number": 28,
        "content": [
          "Renye anyị ihe oriri anyị ga-eri na mmiri anyị ga-aṅụ nʼọnụ ahịa ọlaọcha. Naanị kweere ka anyị gabiga nʼụkwụ ala,"
        ]
      },
      {
        "type": "verse",
        "number": 29,
        "content": [
          "dịka ụmụ Ịsọ, bụ ndị bi na Sia, nakwa ndị Moab bi nʼobodo Ar meere anyị, ruo mgbe anyị gafere Jọdan banye nʼala ahụ Onyenwe anyị Chineke anyị na-enye anyị.”"
        ]
      },
      {
        "type": "verse",
        "number": 30,
        "content": [
          "Ma Saịhọn, eze Heshbọn, ekweghị ka anyị si nʼala ya gafee. Nʼihi na Onyenwe anyị Chineke unu mere ka mmụọ ya sie ike, meekwa ka o mesie obi ya ike, ka o si otu a nyefee ya nʼaka unu dịka ọ mere ugbu a."
        ]
      },
      {
        "type": "verse",
        "number": 31,
        "content": [
          "Mgbe ahụ, Onyenwe anyị gwara m sị, “Lee, amalitela m iwere Saịhọn na obodo a nyefee unu nʼaka. Ngwanụ, malitenụ ibuso ya agha! Merienụ ya, nwetakwanụ ala ya.”"
        ]
      },
      {
        "type": "verse",
        "number": 32,
        "content": [
          "Mgbe Saịhọn na ndị agha ya niile pụtara izute anyị nʼagha nʼebe a na-akpọ Jehaz,"
        ]
      },
      {
        "type": "verse",
        "number": 33,
        "content": [
          "Onyenwe anyị Chineke anyị nyefere ya nʼaka anyị. Anyị gburu ya, gbukwaa ụmụ ya ndị ikom niile, na ndị agha ya niile."
        ]
      },
      {
        "type": "verse",
        "number": 34,
        "content": [
          "Nʼoge ahụ, anyị meriri obodo ya niile, bibiekwa ha niile kpamkpam, ma ndị ikom, ma ndị inyom, ma ụmụntakịrị. Anyị ahapụghị mmadụ onye ndụ."
        ]
      },
      {
        "type": "verse",
        "number": 35,
        "content": [
          "Ma ihe ndị anyị bukọọrọ bụ naanị anụ ụlọ, na ngwongwo ndị ọzọ dị iche iche anyị si nʼobodo ndị anyị meriri kwata."
        ]
      },
      {
        "type": "verse",
        "number": 36,
        "content": [
          "Anyị lụgburu ndị niile bi nʼobodo dị site nʼAroea ruo nʼọnụ ndagwurugwu dị warawara nke Anọn, na site nʼetiti ndagwurugwu ahụ ruo Gilead. O nweghị obodo ọbụla rara anyị ahụ imeri, nʼihi na Onyenwe anyị Chineke nyefere ha niile nʼaka anyị."
        ]
      },
      {
        "type": "verse",
        "number": 37,
        "content": [
          "Ma dịka usoro iwu Onyenwe anyị Chineke anyị si dị, anyị abanyeghị ala ndị Amọn ọbụla maọbụ ruokwa nʼala dị nʼakụkụ iyi Jabọk nso, maọbụ nʼobodo ndị ahụ niile dị nʼugwu."
        ]
      }
    ],
    "footnotes": [
      {
        "noteId": 470,
        "caller": "+",
        "text": "Ndị Edọm, ndị Moab na ndị Amọn nwere ka ha si bụrụ ụmụnna ndị Izrel. Chineke nyere ha ala nke aka ha, Jen 36:6-8; Jos 24:4",
        "reference": {
          "chapter": 2,
          "verse": 5
        }
      },
      {
        "noteId": 471,
        "caller": "+",
        "text": "Ụmụ Ịsọ Ha kwesiri ịkpọ ndị Edọm ụmụnna ha, nʼihi na nna nna ha bụ Ịsọ bụ nwanne Jekọb. Jen 25:24-26; Jos 24:4",
        "reference": {
          "chapter": 2,
          "verse": 8
        }
      },
      {
        "noteId": 472,
        "caller": "+",
        "text": "Jen 15:5",
        "reference": {
          "chapter": 2,
          "verse": 20
        }
      }
    ]
  },
  "thisChapterLink": "/api/ibo_bib/DEU/2.json",
  "thisChapterAudioLinks": {},
  "nextChapterApiLink": "/api/ibo_bib/DEU/3.json",
  "nextChapterAudioLinks": {},
  "previousChapterApiLink": "/api/ibo_bib/DEU/1.json",
  "previousChapterAudioLinks": {},
  "numberOfVerses": 37
}