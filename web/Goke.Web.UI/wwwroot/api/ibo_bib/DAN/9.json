{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "DAN",
    "translationId": "ibo_bib",
    "name": "Daniel",
    "commonName": "Daniel",
    "title": "Daniel",
    "order": 27,
    "numberOfChapters": 12,
    "sha256": "7f57d3d7f1884d617956ca199c3bf471604f81f0278056103ded6f0a95aba889",
    "firstChapterApiLink": "/api/ibo_bib/DAN/1.json",
    "lastChapterApiLink": "/api/ibo_bib/DAN/12.json",
    "totalNumberOfVerses": 357
  },
  "chapter": {
    "number": 9,
    "content": [
      {
        "type": "heading",
        "content": [
          "Ekpere Daniel"
        ]
      },
      {
        "type": "verse",
        "number": 1,
        "content": [
          "Nʼafọ mbụ, nke Daraiọs nwa Ahasuerọs (onye agbụrụ Midia), onye e mere eze nke alaeze ndị Kaldịa,"
        ]
      },
      {
        "type": "verse",
        "number": 2,
        "content": [
          "nʼafọ mbụ nke ọchịchị ya, ka mụ onwe m, bụ Daniel ghọtara site nʼakwụkwọ, dịka okwu Onyenwe anyị nyere Jeremaya onye amụma, nke ga-emezu mgbe Jerusalem ga-anọ na mbibi iri afọ asaa."
        ]
      },
      {
        "type": "verse",
        "number": 3,
        "content": [
          "Nʼihi nke a, echere m Onyenwe anyị Chineke ihu, rịọ ya arịrịọ, site nʼekpere na arịrịọ amara, nʼibu ọnụ, na iyikwa akwa mkpe na ntụ."
        ]
      },
      {
        "type": "verse",
        "number": 4,
        "content": [
          "Ekpere m ekpere nye Onyenwe anyị bụ Chineke m, ma kwupụta sị, “Onyenwe anyị, onye dị ukwuu, dị oke egwu. Onye na-edebe ọgbụgba ndụ nke ịhụnanya nke ndị hụrụ ya nʼanya na-edebekwa iwu ya niile."
        ]
      },
      {
        "type": "verse",
        "number": 5,
        "content": [
          "Ma anyị emehiela meekwa ihe nʼadịghị mma megide gị. Anyị emeela ajọ omume, anyị enupula isi megide gị, gbakụtakwa iwu gị niile azụ."
        ]
      },
      {
        "type": "verse",
        "number": 6,
        "content": [
          "Anyị e geghịkwa ndị ozi gị bụ ndị amụma ntị, bụ ndị gwara ndị eze anyị, na ndị ọchịchị anyị, na nna anyị ha, ma mmadụ niile bi nʼala anyị okwu nʼaha gị."
        ]
      },
      {
        "type": "verse",
        "number": 7,
        "content": [
          "“Onyenwe anyị, ị bụ onye ezi omume, ma nʼụbọchị taa anyị bụ ndị ihere dịrị, ndị Juda, ndị Jerusalem na ndị Izrel niile, ndị nọ nso ma ndị nọ nʼebe dị anya ebe ị chụgara ha nʼihi ekwesighị ntụkwasị obi anyị nye gị."
        ]
      },
      {
        "type": "verse",
        "number": 8,
        "content": [
          "Onyenwe anyị, ihere emegbuola anyị. Ihere dịrị ndị eze anyị, dịkwara ndịisi anyị na ndị nna anyị, nʼihi na anyị emeela mmehie megide gị."
        ]
      },
      {
        "type": "verse",
        "number": 9,
        "content": [
          "Ma Onyenwe anyị Chineke anyị ka obi ebere na mgbaghara niile dịrị, nʼihi na anyị enupurula gị isi."
        ]
      },
      {
        "type": "verse",
        "number": 10,
        "content": [
          "Anyị erubeghị isi nye Onyenwe anyị Chineke anyị, maọbụ debe iwu ahụ o nyere anyị site nʼaka ndị ohu ha bụ ndị amụma."
        ]
      },
      {
        "type": "verse",
        "number": 11,
        "content": [
          "Ndị Izrel niile enupula isi nʼiwu gị, wezuga onwe ha, jụ ige gị ntị. “Ya mere, ọbụbụ ọnụ ahụ niile e dere nʼiwu Mosis, odibo nke Chineke adakwasịla anyị, nʼihi na anyị emehiela megide gị."
        ]
      },
      {
        "type": "verse",
        "number": 12,
        "content": [
          "O meela ka okwu ya guzosie ike, bụ nke o kwuru megide anyị na ndị ndu anyị site nʼiwetara anyị oke mbibi a. Nke bụ na o nwebeghị mgbe ọbụla e merela ụdị ihe emere na Jerusalem nʼokpuru eluigwe."
        ]
      },
      {
        "type": "verse",
        "number": 13,
        "content": [
          "Ọ bụ dịka e si dee ya nʼiwu Mosis, ka mbibi a niile bịakwasịrị anyị, ma anyị achọbeghị ihuọma Onyenwe anyị Chineke anyị, na ichegharị site na mmehie anyị chee uche banyere eziokwu gị."
        ]
      },
      {
        "type": "verse",
        "number": 14,
        "content": [
          "Onyenwe anyị kpachara anya mee ka nsogbu a bịakwasị anyị. Nʼihi na Onyenwe anyị, Chineke anyị, bụ onye ezi omume nʼihe niile ọ na-eme, ma anyị jụrụ irubere ya isi."
        ]
      },
      {
        "type": "verse",
        "number": 15,
        "content": [
          "“Ma ugbu a, Onyenwe anyị Chineke, onye ji aka dị ike kpọpụta ndị nke ya nʼala Ijipt, i meere onwe gị aha nke na-adịgide ruo taa. Anyị mere mmehie, ma mejọọkwa."
        ]
      },
      {
        "type": "verse",
        "number": 16,
        "content": [
          "Onyenwe anyị, dịka ezi omume gị si dị, wezuga iwe gị na oke iwe gị nʼebe Jerusalem nọ, bụ obodo gị, na ugwu nsọ gị. Mmehie anyị na njehie nna anyị ha emeela ka Jerusalem na ndị gị bụrụ ihe ịkwa emo nye ndị gbara anyị gburugburu."
        ]
      },
      {
        "type": "verse",
        "number": 17,
        "content": [
          "“Ma ugbu a, Chineke anyị, biko nụrụ ekpere na arịrịọ ohu gị. Nʼihi aha gị, Onyenwe anyị jiri amara mee ka ihe si nʼihu gị mụkwasị ụlọnsọ gị nke tọgbọrọ nʼefu."
        ]
      },
      {
        "type": "verse",
        "number": 18,
        "content": [
          "Chineke m, tọọ ntị gị nʼala nụrụ arịrịọ m. Meghee anya gị abụọ ka ị hụrụ ọnọdụ mbibi nke obodo a na-akpọ aha gị nọ. Anyị anaghị arịọ ka i nyere anyị aka nʼihi na anyị bụ ndị ezi omume, kama anyị na-arịọ nʼihi na ebere gị dị ukwuu."
        ]
      },
      {
        "type": "verse",
        "number": 19,
        "content": [
          "Onyenwe anyị nụrụ! Onyenwe anyị, gbaghara anyị! Onyenwe anyị biko, gee ntị ma zaa anyị. Nʼihi aha gị, O Chineke m, anọkwala ọdụ, nʼihi obodo gị, na ndị nke gị bụ aha gị ka a na-akpọ ha.”"
        ]
      },
      {
        "type": "heading",
        "content": [
          "Narị afọ anọ na iri afọ itoolu"
        ]
      },
      {
        "type": "verse",
        "number": 20,
        "content": [
          "Mgbe m nọ na-ekwu okwu na-ekpe ekpere, na-ekwupụta mmehie m na mmehie ndị m Izrel, na-arịọkwa amara nʼihu Onyenwe anyị bụ Chineke m maka ugwu dị nsọ nke Chineke m,"
        ]
      },
      {
        "type": "verse",
        "number": 21,
        "content": [
          "ebe m ka nọ na-ekpere, Gebrel, nwoke ahụ m hụrụ nʼọhụ na mbụ, feere ọsịịsọ bịakwute m nʼoge a na-achụ aja nke uhuruchi."
        ]
      },
      {
        "type": "verse",
        "number": 22,
        "content": [
          "Ọ bịara sị m, “Daniel, a bịara m ugbu a inye gị uche na nghọta."
        ]
      },
      {
        "type": "verse",
        "number": 23,
        "content": [
          "Na mbido oge ị malitere ịrịọ arịrịọ, ka okwu ọsịsa pụtara. Abịara m ịgwa gị ya, nʼihi na ị bụ onye a na-akwanyere ugwu nke ukwuu. Ya mere, tụgharịa uche nʼokwu a, ghọtakwa ọhụ a."
        ]
      },
      {
        "type": "verse",
        "number": 24,
        "content": [
          "“Iri izu ụka asaa, ka e dere nʼiwu nye ndị gị na obodo nsọ gị iji kwụsị njehie, ime ka mmehie kwụsị, na ịchụ aja maka ikpuchi ajọ omume na iweta ezi omume nke ga-adị ruo mgbe ebighị ebi, na ịkachi ọhụ na amụma ahụ akara, nakwa ite Ebe ahụ Kachasị Nsọ",
          {
            "noteId": 459
          },
          "mmanụ."
        ]
      },
      {
        "type": "verse",
        "number": 25,
        "content": [
          "“Ma mara, werekwa uche ghọta nke a: Site nʼoge e nyere iwu ka e wugharịa Jerusalem tutu ruo mgbe Onye ahụ e tere mmanụ, onyendu ahụ ga-abịa, ga-abụ izu ụka asaa, na izu ụka iri isii na abụọ, a ga-ewughachi ya, na okporoụzọ ya, na olulu mmiri ya, maọbụ nʼime oge nsogbu."
        ]
      },
      {
        "type": "verse",
        "number": 26,
        "content": [
          "Mgbe izu ụka iri isii na abụọ gasịrị, Onye ahụ e tere mmanụ ka a ga-egbu, ma o nweghị ihe ọ ga-enwe. Usuu agha nke onye ọchịchị ga-abịa bibie obodo na ụlọnsọ. Oge ikpeazụ ga-abịa dịka idee mmiri; agha ga-adịgide ruo nʼoge ọgwụgwụ, e kpebiela na ịla nʼiyi ga-adị."
        ]
      },
      {
        "type": "verse",
        "number": 27,
        "content": [
          "Ya na ọtụtụ ndị mmadụ ga-enwe ọgbụgba ndụ nʼotu ‘izu ụka,’ ọ bụkwa nʼọkara",
          {
            "noteId": 460
          },
          "izu ụka ahụ, ka ọ ga-eme ka ịchụ aja na inye onyinye kwụsị. Ọ ga-emekwa ihe arụ dị egwu nʼime ụlọnsọ ahụ, ruo mgbe a ga-awụkwasị ya ọgwụgwụ ahụ bụ nke akara aka nʼahụ onye ọjọọ ahụ.”"
        ]
      }
    ],
    "footnotes": [
      {
        "noteId": 459,
        "caller": "+",
        "text": "Onye nsọ ahụ nke kachasị ndị nsọ mmanụ",
        "reference": {
          "chapter": 9,
          "verse": 24
        }
      },
      {
        "noteId": 460,
        "caller": "+",
        "text": "Maọbụ, na nkera",
        "reference": {
          "chapter": 9,
          "verse": 27
        }
      }
    ]
  },
  "thisChapterLink": "/api/ibo_bib/DAN/9.json",
  "thisChapterAudioLinks": {},
  "nextChapterApiLink": "/api/ibo_bib/DAN/10.json",
  "nextChapterAudioLinks": {},
  "previousChapterApiLink": "/api/ibo_bib/DAN/8.json",
  "previousChapterAudioLinks": {},
  "numberOfVerses": 27
}