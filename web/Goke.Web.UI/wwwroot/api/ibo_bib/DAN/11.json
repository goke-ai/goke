{
  "translation": {
    "id": "ibo_bib",
    "name": "Biblica® Baịbụlụ Nsọ nʼIgbo Ndị Ugbu a nke dịrị onye ọbụla ịgụ",
    "website": "https://ebible.org/Scriptures/details.php?id=ibo",
    "licenseUrl": "https://ebible.org/Scriptures/details.php?id=ibo",
    "shortName": "BIB",
    "englishName": "BIB",
    "language": "ibo",
    "textDirection": "ltr",
    "sha256": "d964c47cf8bb24ca4e236fe9f5225a45b8fb3e9d919ff2574188ff07a5a2b670",
    "availableFormats": [
      "json"
    ],
    "listOfBooksApiLink": "/api/ibo_bib/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31103,
    "languageName": "Igbo",
    "languageEnglishName": "Igbo"
  },
  "book": {
    "id": "DAN",
    "translationId": "ibo_bib",
    "name": "Daniel",
    "commonName": "Daniel",
    "title": "Daniel",
    "order": 27,
    "numberOfChapters": 12,
    "sha256": "7f57d3d7f1884d617956ca199c3bf471604f81f0278056103ded6f0a95aba889",
    "firstChapterApiLink": "/api/ibo_bib/DAN/1.json",
    "lastChapterApiLink": "/api/ibo_bib/DAN/12.json",
    "totalNumberOfVerses": 357
  },
  "chapter": {
    "number": 11,
    "content": [
      {
        "type": "verse",
        "number": 1,
        "content": [
          "Nʼafọ mbụ nke ọchịchị Daraiọs onye Midia, ọ bụ m guzoro inyere ya aka na ichekwa ya.)"
        ]
      },
      {
        "type": "heading",
        "content": [
          "Ndị eze alaeze nke ugwu na ndịda"
        ]
      },
      {
        "type": "verse",
        "number": 2,
        "content": [
          "“Ugbu a, aga m agwa gị eziokwu. A ga-enwe ndị eze Peshịa atọ ọzọ ndị ga-achịkwa. A ga-enwe eze nke anọ onye ga-aba ụba karịa ndị ọzọ niile. Mgbe ọ ga-adị ike site akụnụba ya, ọ ga-akpalị onye ọbụla imegide eze Griis."
        ]
      },
      {
        "type": "verse",
        "number": 3,
        "content": [
          "Ma mgbe ahụ, a ga-enwe eze dị ike nke ga-eji oke ike chịa. Ọ ga na-eme ihe masịrị ya."
        ]
      },
      {
        "type": "verse",
        "number": 4,
        "content": [
          "Ma mgbe ọ rịgotachara nʼọchịchị, a ga-ekposa alaeze ya kesaa ya nʼakụkụ anọ nke ụwa ma ọ bụghị ụmụ ya ga na-achị. Ọ bụghịkwa nʼusoro dịka ike ọchịchị ya si dị, nʼihi na a ga-ehopu alaeze ya, nyefee ya nʼaka ndị ọzọ na-abụghị ndị agbụrụ ya."
        ]
      },
      {
        "type": "verse",
        "number": 5,
        "content": [
          "“Eze nke ndịda ga-adị ike, ma otu onye nʼime ndịisi agha ya ga-adị ike karịa ya, chịakwa alaeze dị ukwu karịa nke ya"
        ]
      },
      {
        "type": "verse",
        "number": 6,
        "content": [
          "Mgbe afọ ole na ole gasịrị, ha ga-ekekọta onwe ha. Ada eze ndịda ga-agakwuru eze ugwu ka ha gbaa ndụ, ma ada eze agaghị ejigide ike ya, eze na ike ya agaghị adịgidekwa. Nʼụbọchị ndị ahụ, a ga-arara ada eze ahụ nye, ya na ndị na-eche ya nche, na nna",
          {
            "noteId": 461
          },
          "ya na onye ahụ dịnyeere ya."
        ]
      },
      {
        "type": "verse",
        "number": 7,
        "content": [
          "“Nʼoge ahụ, otu onye ga-esi nʼagbụrụ ụlọ nwanyị ahụ kulite i were ọnọdụ ya ịchị dịka eze, ọ ga-ebuso ndị agha eze mpaghara ugwu agha, bata nʼebe ya e wusiri ike, ọ ga-alụso ha agha ghọọ onye mmeri."
        ]
      },
      {
        "type": "verse",
        "number": 8,
        "content": [
          "Ọ ga-ebukọrọ chi ha niile na arụsị ha niile awụrụ awụ ma ndị atụrụ atụ, na ihe ndị ọzọ dịkarịsịrị ha mkpa dịka efere, ọlaọcha na nke ọlaedo laa Ijipt. O mechaa nke a, ọ ga-akwụsị ịlụso eze ugwu ọgụ afọ ole na ole."
        ]
      },
      {
        "type": "verse",
        "number": 9,
        "content": [
          "Otu a kwa, eze mpaghara ugwu ga-ebuso eze ndịda agha, ma ọ gaghị anọ ọdụ lọghachikwa nʼala nke ya."
        ]
      },
      {
        "type": "verse",
        "number": 10,
        "content": [
          "Ma ụmụ ya ndị ikom ga-achịkọta ọtụtụ ndị agha siri ike, ndị ga-enupu dịka oke idee mmiri, buru agha ruo nʼebe ya e wusiri ike."
        ]
      },
      {
        "type": "verse",
        "number": 11,
        "content": [
          "“Mgbe ahụ, eze ndịda, onye iwe ga-eju obi, ga-achịkọtakwa ndị agha nke ya buso eze ugwu agha, onye nke ga-achịkọta ọtụtụ ndị agha, ma ndị a ka ndị iro ya ga-alụgbu."
        ]
      },
      {
        "type": "verse",
        "number": 12,
        "content": [
          "Ma mgbe o merichara ndị agha ahụ, ọ ga-enwe ọṅụ dị ukwu, ọ ga-egbukwa imerime puku ndị mmadụ, ma ọ gaghị emeri na-aga nʼihu."
        ]
      },
      {
        "type": "verse",
        "number": 13,
        "content": [
          "Mgbe afọ ole na ole gafere, eze ndị mpaghara ugwu ga-eduru ndị agha ji ezi ngwa agha, na ndị bara ụba nʼọnụọgụgụ karịa ndị nke e meriri nʼagha na mbụ pụọ ibu agha."
        ]
      },
      {
        "type": "verse",
        "number": 14,
        "content": [
          "“Nʼoge ahụ, ọtụtụ ndị ga-ebili imegide eze ndịda, Ụfọdụ ndị ọkpa aghara nʼetiti unu ga-enupukwa isi, ha ga-esi otu a mezuo ihe a ị hụrụ nʼọhụ, ma a ga-emeri ha."
        ]
      },
      {
        "type": "verse",
        "number": 15,
        "content": [
          "Mgbe ahụ, eze ndị mpaghara ugwu ga-abịa buo agha megide obodo ndị ndịda e wusiri ike, lụgbukwaa ya. Ndị agha agaghị enwe ike iguzogide ha ọ bụladị ndị ha bụ ọka ibe nʼagha."
        ]
      },
      {
        "type": "verse",
        "number": 16,
        "content": [
          "Ma onye nke na-ebuso ya agha ga-eme ihe masịrị ya, ma o nweghị onye ga-egbochi ha. Ọ ga-abatakwa nʼAla Ọma ahụ, ebe ihe niile ga-anọ nʼokpuru ya."
        ]
      },
      {
        "type": "verse",
        "number": 17,
        "content": [
          "Ọ ga-ekpebi ịbịa nʼike nke alaeze ya niile, iji mee nke a, ya na eze nke ndịda ga-agba ndụ. Ọ ga-enyekwa ya nwaagbọghọ",
          {
            "noteId": 462
          },
          "iji kwatuo alaeze ya, ma ebumnobi ya agaghị eguzo maọbụ baara ya uru."
        ]
      },
      {
        "type": "verse",
        "number": 18,
        "content": [
          "Mgbe ọ mesịrị nke a, ọ ga-eche ihu ya nʼobodo ndị ahụ niile dị nʼọnụ osimiri. Ọ ga-emerikwa ọtụtụ nʼime ha. Ma otu ọchịagha ga-alụso ya ọgụ, mee ka o jiri ọsọ gbaghachi nʼihere."
        ]
      },
      {
        "type": "verse",
        "number": 19,
        "content": [
          "Ọ ga-echigharị azụ chee ihu ya ebe niile e wusiri ike nke ala nke ya, ọ ga-asọ ngọngọ daa, a gaghị ahụkwa ya ọzọ."
        ]
      },
      {
        "type": "verse",
        "number": 20,
        "content": [
          "“Otu onye ga-abịa nọchie ọnọdụ ya, ọ ga-ezipụ onye ga-ekegbu ndị mmadụ nʼụtụ iji mee ka otuto nke alaeze ahụ daa, ma nʼime ụbọchị ole na ole, a ga-egbu ya, ma ọ gaghị abụ nʼagha maọbụ nʼihu mmadụ."
        ]
      },
      {
        "type": "verse",
        "number": 21,
        "content": [
          "“Nʼọnọdụ ya, otu onye ọjọọ e ledara anya ga-ebilite, onye na-ekwesighị iwere nsọpụrụ nke ya bụ ọchịchị. Ọ ga-abata nʼike nʼalaeze ahụ mgbe ndị ya nọ nʼudo, ọ ga-eji nwayọọ ma were ire ụtọ na aghụghọ nweta alaeze ahụ."
        ]
      },
      {
        "type": "verse",
        "number": 22,
        "content": [
          "Mgbe ahụ, ọ ga-achụsasị igwe ndị agha niile, bibiekwa ha na onye ọchịchị nke ọgbụgba ndụ."
        ]
      },
      {
        "type": "verse",
        "number": 23,
        "content": [
          "Mgbe ọ banyesịrị nʼọgbụgba ndụ, ọ ga-eji aghụghọ na-eme mpu, ọ ga na-esiwanye ike nʼagbanyeghị nʼọnụọgụgụ ndị mmadụ dị ole na ole."
        ]
      },
      {
        "type": "verse",
        "number": 24,
        "content": [
          "Ọ ga-abanye nʼakụkụ ala ahụ niile a maara ndị bara ụba bi, mee nʼebe ahụ ihe ndị buru ya ụzọ na-emebeghị. Ọ ga-ekesara ndị mmadụ akụnụba na ihe nkwata ndị ọzọ ọ lụtara nʼagha. Ọ ga-atụpụta aro iji lụso obodo siri ike ọgụ, ma nke ahụ ga-adị nwa mgbe nta."
        ]
      },
      {
        "type": "verse",
        "number": 25,
        "content": [
          "“Mgbe ahụ, ọ ga-emesi onwe ya obi ike, chịkọtaa ọtụtụ ndị agha ibuso eze ndịda agha. Eze ndịda ga-achịkọtakwa ndị agha dị ọtụtụ dịkwa ike lụso ya ọgọ ma ọ gaghị enwe ike guzogide ya nʼihi izuzu nzuzo a gbara megide ya."
        ]
      },
      {
        "type": "verse",
        "number": 26,
        "content": [
          "Nʼihi na ndị na-eri ihe ọma eze ga-etipịa ya. A ga-achụsa ndị agha ya, ma gbukwaa ọtụtụ nʼọgbọ agha."
        ]
      },
      {
        "type": "verse",
        "number": 27,
        "content": [
          "Ndị eze abụọ a, ndị obi ha jupụtara nʼihe ọjọọ ga-anọkọta nʼotu tebul na-agwarịta ibe ha okwu ụgha, ma nzukọ ha agaghị enwe isi, nʼihi ọgwụgwụ ahụ ga-adị mgbe a kara aka ruru."
        ]
      },
      {
        "type": "verse",
        "number": 28,
        "content": [
          "Ọ ga-eji akụnụba dị ukwuu laghachi nʼobodo nke ya ma obi ya ga-adị imegide ọgbụgba ndụ nsọ ahụ. Ọ ga-ebili imegide ya ma mesịa laghachi nʼobodo nke aka ya."
        ]
      },
      {
        "type": "verse",
        "number": 29,
        "content": [
          "“Ma mgbe oge ahụ a kara aka ruru, ọ ga-achịrịkwa ndị agha ya laghachi na ndịda, ma ihe agaghị adị otu ọ dị na mbụ."
        ]
      },
      {
        "type": "verse",
        "number": 30,
        "content": [
          "Ụgbọ mmiri ndị si obodo Kitim ga-abịa imegide ya, ọ ga-ada mba nʼihi egwu, ọ ga-alaghachi azụ were oke iwe megide ọgbụgba ndụ ahụ dị nsọ. Ọ ga-alọghachi gosi ndị hapụrụ ọgbụgba ndụ ahụ dị nsọ nkwado."
        ]
      },
      {
        "type": "verse",
        "number": 31,
        "content": [
          "“Ndị agha ya ga-ebili imerụ ebe ahụ e wusiri ike nke ụlọnsọ ukwu ahụ, kwụsịkwa aja nsure ọkụ nke a na-achụ kwa ụbọchị. Ha ga-ewuli ihe arụ nke na-eweta mbibi."
        ]
      },
      {
        "type": "verse",
        "number": 32,
        "content": [
          "Ọ ga-eji ire ụtọ merụọ ndị ahụ mebiri iwu nke ọgbụgba ndụ. Ma ndị ahụ maara Chineke ha ga-adị ike guzogide ya."
        ]
      },
      {
        "type": "verse",
        "number": 33,
        "content": [
          "“Ndị niile nwere uche ga-ezi ọtụtụ mmadụ ihe, ma na nwa oge nta, ụfọdụ ga-anwụ site na mma agha, ụfọdụ ka a ga-akpọ ọkụ, ụfọdụ ka a ga-adọta nʼagha, ụfọdụ kwa ka a ga-apụnara ihe ha nwere."
        ]
      },
      {
        "type": "verse",
        "number": 34,
        "content": [
          "Mgbe ha ga-ada, inyeaka ntakịrị ga-abịara ha, ọtụtụ ndị mmadụ ga-ejikwa ụzọ aghụghọ bịa dịnyere ha."
        ]
      },
      {
        "type": "verse",
        "number": 35,
        "content": [
          "Nʼoge ahụ, ụfọdụ nʼime ndị maara ihe ga-asọ ngọngọ, ka ha nwe ike bụrụ ndị a nụchara anụcha, na ndị a sachapụrụ ọcha na ndị emere ka ha dị ọcha na-enweghị ntụpọ tutu ruo nʼọgwụgwụ ihe ndị a, nʼihi nʼoge ahụ ga-abịa mgbe akara aka."
        ]
      },
      {
        "type": "heading",
        "content": [
          "Eze nke na-ebuli onwe ya elu"
        ]
      },
      {
        "type": "verse",
        "number": 36,
        "content": [
          "“Eze ahụ ga-eme ihe ọbụla ọ chọrọ. Ọ ga-agụkwa onwe ya dịka onye dị ukwuu karịa chi niile. Nʼezie, ọ ga-ekwu okwu nkwulu megide Chineke kachasị chi niile. Ma ihe ga-agakwara ya nke ọma tutu mgbe oge ya zuru. Nʼihi na ihe niile ekwuru ga-emezucha."
        ]
      },
      {
        "type": "verse",
        "number": 37,
        "content": [
          "Ọ gaghị akpọ chi nke nna ha maọbụ nke ahụ ụmụ nwanyị na-achọsi ike ihe ọbụla, o nweghị chi ọbụla ọ ga-akpọ ihe nʼihi na ọ ga-ebuli onwe ya elu karịa ha niile."
        ]
      },
      {
        "type": "verse",
        "number": 38,
        "content": [
          "Kama chi nke ọ ga-asọpụrụ bụ chi nke ebe e wusiri ike, chi nke nna ya ha na-amaghị. Ọ ga-eji ọlaedo na ọlaọcha, na nkume dị oke ọnụahịa na onyinye dara oke ọnụahịa fee chi a."
        ]
      },
      {
        "type": "verse",
        "number": 39,
        "content": [
          "Ọ ga-emegide ebe niile e wusiri ike, nke siri ike site nʼinyeaka chi nke mba ọzọ. Ndị niile nabatara ya ka ọ ga-eme ka nsọpụrụ bara ụba. Ọ ga-eme ha ndị ọchịchị ọtụtụ mmadụ, kenyekwa ha ala dịka ụgwọ ọrụ ha."
        ]
      },
      {
        "type": "verse",
        "number": 40,
        "content": [
          "“Ma nʼoge ikpeazụ, eze ndịda ga-ebuso ya agha, ma eze nke ugwu ga-eji iwe chịkọta ndị agha na-agba ụgbọ agha, ndị na-agba ịnyịnya na ndị agha ji ụgbọ mmiri megide ya. Ọ ga-ebuso ọtụtụ mba agha, kpochapụ ha dịka idee mmiri si ekpochapụ ihe."
        ]
      },
      {
        "type": "verse",
        "number": 41,
        "content": [
          "Ọ ga-abata na Ala Ọma ahụ, gbukwaa iri puku mmadụ kwuru iri puku mmadụ, ma obodo Edọm, obodo Moab na ndị ndu nke Amọn ga-agbapụ site nʼike ya."
        ]
      },
      {
        "type": "verse",
        "number": 42,
        "content": [
          "Ọ ga-aga ibuso ọtụtụ obodo agha, Ijipt agaghị agbanarị ya."
        ]
      },
      {
        "type": "verse",
        "number": 43,
        "content": [
          "Ọ ga-enwe ikike nʼebe akụ nke ọlaọcha na ọlaedo na ụba niile nke ala Ijipt. Ndị Libịa na ndị Kush",
          {
            "noteId": 463
          },
          "ga-edokwa onwe ha nʼokpuru ya."
        ]
      },
      {
        "type": "verse",
        "number": 44,
        "content": [
          "Ma nʼoge a kwa, ozi ga-esi nʼọwụwa anyanwụ na nʼugwu bịa, nke ga-emenye ya egwu. Nʼihi ya, ọ ga-eji oke iwe pụọ ibibi ọtụtụ ndị ma laakwa ha nʼiyi."
        ]
      },
      {
        "type": "verse",
        "number": 45,
        "content": [
          "Ọ ga-akwụba ụlọeze ya nʼetiti ugwu ọma ahụ dị nsọ na nʼoke osimiri, nʼagbanyeghị ihe ndị a niile, ọ ga-abịaru ọgwụgwụ ya, ọ dịghịkwa onye ga-enyere ya aka."
        ]
      }
    ],
    "footnotes": [
      {
        "noteId": 461,
        "caller": "+",
        "text": "Akwụkwọ ochie na-ede nwa",
        "reference": {
          "chapter": 11,
          "verse": 6
        }
      },
      {
        "noteId": 462,
        "caller": "+",
        "text": "Site nʼọlụlụ di na nwunye",
        "reference": {
          "chapter": 11,
          "verse": 17
        }
      },
      {
        "noteId": 463,
        "caller": "+",
        "text": "Ya bụ, ndị Itiopia",
        "reference": {
          "chapter": 11,
          "verse": 43
        }
      }
    ]
  },
  "thisChapterLink": "/api/ibo_bib/DAN/11.json",
  "thisChapterAudioLinks": {},
  "nextChapterApiLink": "/api/ibo_bib/DAN/12.json",
  "nextChapterAudioLinks": {},
  "previousChapterApiLink": "/api/ibo_bib/DAN/10.json",
  "previousChapterAudioLinks": {},
  "numberOfVerses": 45
}