{
  "translation": {
    "id": "yor_ycb",
    "name": "Biblica® ní oore ọ̀fẹ́ láti lo Bíbélì Mímọ́ ní Èdè Yorùbá Òde-Òní",
    "website": "https://ebible.org/Scriptures/details.php?id=yor",
    "licenseUrl": "https://ebible.org/Scriptures/details.php?id=yor",
    "shortName": "YCB",
    "englishName": "YCB",
    "language": "yor",
    "textDirection": "ltr",
    "sha256": "ac5a1477ad622ee1294c7e5f74ee25f474b2797bb50a31e1895b2124c9aa2324",
    "availableFormats": [
      "json"
    ],
    "listOfBooksApiLink": "/api/yor_ycb/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31087,
    "languageName": "Èdè Yorùbá",
    "languageEnglishName": "Yoruba"
  },
  "book": {
    "id": "GEN",
    "translationId": "yor_ycb",
    "name": "Gẹnẹsisi",
    "commonName": "Gẹnẹsisi",
    "title": "Ìwé Gẹnẹsisi",
    "order": 1,
    "numberOfChapters": 50,
    "sha256": "44fa7fdce26ce1742f7d5d8438d83608f9141bd87f4355f5de68e27c9ccf0593",
    "firstChapterApiLink": "/api/yor_ycb/GEN/1.json",
    "lastChapterApiLink": "/api/yor_ycb/GEN/50.json",
    "totalNumberOfVerses": 1533
  },
  "chapter": {
    "number": 37,
    "content": [
      {
        "type": "heading",
        "content": [
          "Àlá Josẹfu"
        ]
      },
      {
        "type": "verse",
        "number": 1,
        "content": [
          "Jakọbu sì gbé ilẹ̀ Kenaani ní ibi ti baba rẹ̀ ti gbé."
        ]
      },
      {
        "type": "line_break"
      },
      {
        "type": "verse",
        "number": 2,
        "content": [
          "Èyí ni àwọn ìtàn Jakọbu.",
          {
            "lineBreak": true
          },
          "Nígbà tí Josẹfu di ọmọ ọdún mẹ́tàdínlógún, ó ń ṣọ́ agbo ẹran pẹ̀lú àwọn arákùnrin rẹ̀, àwọn ọmọ Biliha àti Silipa aya baba rẹ̀ Josẹfu sì ń ròyìn àwọn aburú tí wọ́n ń ṣe fún baba wọn."
        ]
      },
      {
        "type": "verse",
        "number": 3,
        "content": [
          "Israẹli sì fẹ́ràn Josẹfu ju gbogbo àwọn ọmọ rẹ̀ tókù lọ, nítorí ní ọjọ́ ogbó rẹ̀ ni ó bí i. O sì dá aṣọ aláràbarà tí ó kún fún onírúurú ọnà lára fún un."
        ]
      },
      {
        "type": "verse",
        "number": 4,
        "content": [
          "Nígbà tí àwọn arákùnrin rẹ̀ rí i pé baba àwọn fẹ́ràn rẹ̀ ju gbogbo wọn lọ, wọ́n kórìíra rẹ̀, wọ́n sì ń fi ẹ̀tanú bá a gbé, kò sì sí àlàáfíà láàrín wọn."
        ]
      },
      {
        "type": "verse",
        "number": 5,
        "content": [
          "Josẹfu lá àlá kan, nígbà tí ó sì sọ fún àwọn arákùnrin rẹ̀, wọ́n túbọ̀ kórìíra rẹ̀ sí i."
        ]
      },
      {
        "type": "verse",
        "number": 6,
        "content": [
          "O wí fún wọn pé, “Ẹ fetí sí àlá tí mo lá,"
        ]
      },
      {
        "type": "verse",
        "number": 7,
        "content": [
          "sá à wò ó, àwa ń yí ìtí ọkà nínú oko, ó sì ṣe ìtí ọkà tèmi sì dìde dúró ṣánṣán, àwọn ìtí ọkà tiyín sì dúró yí ìtí tèmi ká, wọ́n sì ń foríbalẹ̀ fún un.”"
        ]
      },
      {
        "type": "verse",
        "number": 8,
        "content": [
          "Àwọn arákùnrin rẹ̀ wí fún un pé, “Ìwọ ń gbèrò àti jẹ ọba lé wa lórí bí? Tàbí ìwọ ó ṣe olórí wa nítòótọ́?” Wọn sì túbọ̀ kórìíra rẹ̀ sí i, nítorí àlá rẹ̀ àti nítorí ohun tí ó wí."
        ]
      },
      {
        "type": "verse",
        "number": 9,
        "content": [
          "O sì tún lá àlá mìíràn, ó sì tún sọ ọ́ fún àwọn arákùnrin rẹ̀. Ó wí pé, ẹ tẹ́tí sí mi, “Mo tún lá àlá mìíràn, wò ó, oòrùn, òṣùpá àti ìràwọ̀ mọ́kànlá ń foríbalẹ̀ fún mi.”"
        ]
      },
      {
        "type": "verse",
        "number": 10,
        "content": [
          "Nígbà tí ó sọ fún baba rẹ̀ àti àwọn arákùnrin rẹ̀ pẹ̀lú, baba rẹ̀ bá a wí pé, “Irú àlá wo ni ìwọ lá yìí? Ṣé ìyá rẹ, pẹ̀lú èmi àti àwọn ẹ̀gbọ́n rẹ yóò wá foríbalẹ̀ níwájú rẹ ni?”"
        ]
      },
      {
        "type": "verse",
        "number": 11,
        "content": [
          "Àwọn arákùnrin rẹ̀ sì ń ṣe ìlara rẹ̀ ṣùgbọ́n baba rẹ̀ pa ọ̀rọ̀ náà mọ́ lọ́kàn rẹ̀."
        ]
      },
      {
        "type": "heading",
        "content": [
          "Àwọn arákùnrin Josẹfu tà á"
        ]
      },
      {
        "type": "verse",
        "number": 12,
        "content": [
          "Àwọn arákùnrin rẹ̀ sì da ẹran baba wọn lọ sí Ṣekemu."
        ]
      },
      {
        "type": "verse",
        "number": 13,
        "content": [
          "Israẹli sì wí fún Josẹfu pé, “Ṣé o mọ̀ pé, àwọn arákùnrin rẹ ń da ẹran ní Ṣekemu, wá, jẹ́ kí n rán ọ sí wọn.” Josẹfu sì dáhùn pé, “Èmi nìyí.”"
        ]
      },
      {
        "type": "verse",
        "number": 14,
        "content": [
          "O sì wí fún un pé, “Lọ wò bí àwọn arákùnrin rẹ àti àwọn agbo ẹran bá wà ní àlàáfíà, kí o sì wá jíṣẹ́ fún mi.” Ó sì rán Josẹfu lọ láti àfonífojì Hebroni. Nígbà tí Josẹfu dé Ṣekemu,"
        ]
      },
      {
        "type": "verse",
        "number": 15,
        "content": [
          "ọkùnrin kan sì rí i tí ó ń rìn kiri inú pápá, ó sì bi í pé, “Kín ni ò ń wá?”"
        ]
      },
      {
        "type": "verse",
        "number": 16,
        "content": [
          "Ó sì dáhùn pé, “Àwọn arákùnrin mi ni mò ń wá, ǹjẹ́ o mọ ibi tí wọ́n wà pẹ̀lú agbo ẹran?”"
        ]
      },
      {
        "type": "verse",
        "number": 17,
        "content": [
          "Ọkùnrin náà dáhùn pé, “Wọ́n ti kúrò ní ìhín, mo gbọ́ tí wọ́n ń wí pé, ‘Ẹ jẹ́ kí a lọ sí Dotani.’ ” Josẹfu sì wá àwọn arákùnrin rẹ̀ lọ, ó sì rí wọn ní tòsí Dotani."
        ]
      },
      {
        "type": "verse",
        "number": 18,
        "content": [
          "Ṣùgbọ́n bí wọ́n sì ti rí i tí ń bọ̀ lókèèrè, kí ó sì tó dé ọ̀dọ̀ wọn, wọn gbìmọ̀ pọ̀ láti pa á."
        ]
      },
      {
        "type": "verse",
        "number": 19,
        "content": [
          "“Alálàá ni ń bọ̀ yìí,” ni wọ́n ń wí fún ara wọn."
        ]
      },
      {
        "type": "verse",
        "number": 20,
        "content": [
          "“Ẹ wá, ẹ jẹ́ kí a pa á. Kí a sì ju òkú rẹ̀ sínú kòtò, a ó sì wí pé, ẹranko búburú ni ó pa á, kí a máa wo ọ̀nà tí àlá rẹ̀ yóò gbà ṣẹ.”"
        ]
      },
      {
        "type": "verse",
        "number": 21,
        "content": [
          "Nígbà tí Reubeni gbọ́ èyí, ó gbìyànjú láti gbà á sílẹ̀ ní ọwọ́ wọn, ó sì wí pé, “Ẹ má ṣe jẹ́ kí a gba ẹ̀mí rẹ̀,"
        ]
      },
      {
        "type": "verse",
        "number": 22,
        "content": [
          "ẹ má ṣe jẹ́ kí a ta ẹ̀jẹ̀ sílẹ̀, ẹ má ṣe fọwọ́ kàn án, ẹ kúkú jù ú sínú kòtò láààyè nínú aginjù níbí.” Reubeni sọ èyí, kí ó ba à le gbà á kúrò lọ́wọ́ wọn, kí ó sì dá a padà lọ fún baba rẹ̀."
        ]
      },
      {
        "type": "verse",
        "number": 23,
        "content": [
          "Nítorí náà, nígbà tí Josẹfu dé ọ̀dọ̀ àwọn arákùnrin rẹ̀, wọ́n bọ́ ẹ̀wù rẹ̀—Ẹ̀wù ọlọ́nà, aláràbarà tí ó wọ̀—"
        ]
      },
      {
        "type": "verse",
        "number": 24,
        "content": [
          "wọ́n mú un, wọ́n sì jù ú sínú kòtò. Kòtò náà sì ṣófo, kò sí omi nínú rẹ̀."
        ]
      },
      {
        "type": "verse",
        "number": 25,
        "content": [
          "Bí wọ́n sì ti jókòó láti jẹun, wọ́n gbójú sókè, wọ́n sì rí àwọn oníṣòwò ará Iṣmaeli tí wọ́n ń wọ́ bọ̀ láti Gileadi. Ìbákasẹ wọn sì ru tùràrí, ìkunra àti òjìá, wọ́n ń lọ sí Ejibiti."
        ]
      },
      {
        "type": "verse",
        "number": 26,
        "content": [
          "Juda wí fún àwọn arákùnrin rẹ̀ pé, “Èrè kí ni ó jẹ́ bí a bá pa arákùnrin wa tí a bo ẹ̀jẹ̀ rẹ̀ mọ́lẹ̀ ti ọkàn wa sì ń dá wa lẹ́bi?"
        ]
      },
      {
        "type": "verse",
        "number": 27,
        "content": [
          "Ẹ wá, ẹ jẹ́ kí á tà á fún àwọn ará Iṣmaeli, kí àwa má sì pa á, ṣè bí àbúrò wa ni, ẹran-ara wa àti ẹ̀jẹ̀ wa ní i ṣe.” Àwọn arákùnrin rẹ̀ sì fi ara mọ́ ohun tí ó sọ."
        ]
      },
      {
        "type": "verse",
        "number": 28,
        "content": [
          "Nítorí náà, nígbà tí àwọn oníṣòwò ara Midiani ń kọjá, àwọn arákùnrin Josẹfu fà á jáde láti inú kòtò, wọ́n sì tà á fún àwọn ará Iṣmaeli ní ogún owó wúrà, wọ́n sì mú Josẹfu lọ sí ilẹ̀ Ejibiti."
        ]
      },
      {
        "type": "verse",
        "number": 29,
        "content": [
          "Nígbà tí Reubeni padà dé ibi kòtò tí ó sì ri pé Josẹfu kò sí níbẹ̀ mọ́, ó fa aṣọ rẹ̀ ya pẹ̀lú ìbànújẹ́."
        ]
      },
      {
        "type": "verse",
        "number": 30,
        "content": [
          "Ó padà lọ sí ọ̀dọ̀ àwọn arákùnrin rẹ̀, ó sì wí pé, “Ọmọdékùnrin náà kò sí níbẹ̀ mọ́! Níbo ni ẹ fẹ́ kí n wọ̀ báyìí?”"
        ]
      },
      {
        "type": "verse",
        "number": 31,
        "content": [
          "Nígbà náà ni wọ́n mú aṣọ Josẹfu, wọ́n pa ewúrẹ́ kan, wọ́n sì tẹ aṣọ náà bọ inú ẹ̀jẹ̀ ewúrẹ́ náà."
        ]
      },
      {
        "type": "verse",
        "number": 32,
        "content": [
          "Wọ́n sì mú aṣọ ọlọ́nà aláràbarà náà padà sí ọ̀dọ̀ baba wọn, wọ́n sì wí pé, “A rí èyí he nínú oko, yẹ̀ ẹ́ wò, kí o sì mọ̀ bóyá ti ọmọ rẹ ni.”"
        ]
      },
      {
        "type": "verse",
        "number": 33,
        "content": [
          "Ó sì dá a mọ̀, ó wí pé, “Háà! Aṣọ ọmọ mi ni, ẹranko búburú ti pa á jẹ, láìṣe àní àní, ó ti fa Josẹfu ya pẹ́rẹpẹ̀rẹ.”"
        ]
      },
      {
        "type": "verse",
        "number": 34,
        "content": [
          "Nígbà náà ni Jakọbu fa aṣọ rẹ̀ ya, ó sì wọ aṣọ ọ̀fọ̀, ó sì ṣọ̀fọ̀ ọmọ rẹ̀ fún ọ̀pọ̀lọpọ̀ ọjọ́."
        ]
      },
      {
        "type": "verse",
        "number": 35,
        "content": [
          "Gbogbo àwọn ọmọ rẹ̀ lọ́kùnrin, lóbìnrin wá láti tù ú nínú, ṣùgbọ́n kò gbà. Ó wí pé, “Rárá, nínú ọ̀fọ̀ yìí ni èmi yóò lọ sí isà òkú lọ́dọ̀ ọmọ mi.” Baba Josẹfu sì sọkún fún un."
        ]
      },
      {
        "type": "verse",
        "number": 36,
        "content": [
          "Ní gbogbo àkókò wọ̀nyí, àwọn ará Midiani ta Josẹfu ní Ejibiti fún Potifari, ọ̀kan nínú àwọn ìjòyè Farao, tí í ṣe olórí ẹ̀ṣọ́."
        ]
      }
    ],
    "footnotes": []
  },
  "thisChapterLink": "/api/yor_ycb/GEN/37.json",
  "thisChapterAudioLinks": {},
  "nextChapterApiLink": "/api/yor_ycb/GEN/38.json",
  "nextChapterAudioLinks": {},
  "previousChapterApiLink": "/api/yor_ycb/GEN/36.json",
  "previousChapterAudioLinks": {},
  "numberOfVerses": 36
}