{
  "translation": {
    "id": "yor_ycb",
    "name": "Biblica® ní oore ọ̀fẹ́ láti lo Bíbélì Mímọ́ ní Èdè Yorùbá Òde-Òní",
    "website": "https://ebible.org/Scriptures/details.php?id=yor",
    "licenseUrl": "https://ebible.org/Scriptures/details.php?id=yor",
    "shortName": "YCB",
    "englishName": "YCB",
    "language": "yor",
    "textDirection": "ltr",
    "sha256": "ac5a1477ad622ee1294c7e5f74ee25f474b2797bb50a31e1895b2124c9aa2324",
    "availableFormats": [
      "json"
    ],
    "listOfBooksApiLink": "/api/yor_ycb/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31087,
    "languageName": "Èdè Yorùbá",
    "languageEnglishName": "Yoruba"
  },
  "book": {
    "id": "JHN",
    "translationId": "yor_ycb",
    "name": "Johanu",
    "commonName": "Johanu",
    "title": "Ìwé Ìyìnrere Johanu",
    "order": 43,
    "numberOfChapters": 21,
    "sha256": "0d858df8ac949fe043577bbddcd9b52a1c3e1d7b7fbfc223511f6d23735b57cd",
    "firstChapterApiLink": "/api/yor_ycb/JHN/1.json",
    "lastChapterApiLink": "/api/yor_ycb/JHN/21.json",
    "totalNumberOfVerses": 878
  },
  "chapter": {
    "number": 19,
    "content": [
      {
        "type": "heading",
        "content": [
          "A dá Jesu lẹ́bi láti kàn mọ àgbélébùú"
        ]
      },
      {
        "type": "verse",
        "number": 1,
        "content": [
          "Nítorí náà ni Pilatu mú Jesu, ó sì nà án."
        ]
      },
      {
        "type": "verse",
        "number": 2,
        "content": [
          "Àwọn ọmọ-ogun sì hun adé ẹ̀gún, wọ́n sì fi dé e ní orí, wọ́n sì fi aṣọ ìgúnwà elése àlùkò wọ̀ ọ́."
        ]
      },
      {
        "type": "verse",
        "number": 3,
        "content": [
          "Wọ́n sì wí pé, “Kábíyèsí, ọba àwọn Júù!” Wọ́n sì fi ọwọ́ wọn gbá a ní ojú."
        ]
      },
      {
        "type": "verse",
        "number": 4,
        "content": [
          "Pilatu sì tún jáde, ó sì wí fún wọn pé, “Wò ó, mo mú u jáde tọ̀ yín wá, kí ẹ̀yin kí ó lè mọ̀ pé, èmi kò rí ẹ̀ṣẹ̀ kan lọ́wọ́ rẹ̀.”"
        ]
      },
      {
        "type": "verse",
        "number": 5,
        "content": [
          "Nítorí náà Jesu jáde wá, ti òun ti adé ẹ̀gún àti aṣọ elése àlùkò. Pilatu sì wí fún wọn pé, “Ẹ wò ọkùnrin náà!”"
        ]
      },
      {
        "type": "verse",
        "number": 6,
        "content": [
          "Nítorí náà nígbà tí àwọn olórí àlùfáà, àti àwọn oníṣẹ́ rí i, wọ́n kígbe wí pé, “Kàn án mọ́ àgbélébùú, kàn án mọ́ àgbélébùú.” Pilatu wí fún wọn pé, “Ẹ mú un fún ara yín, kí ẹ sì kàn án mọ́ àgbélébùú: nítorí èmi kò rí ẹ̀ṣẹ̀ lọ́wọ́ rẹ̀.”"
        ]
      },
      {
        "type": "verse",
        "number": 7,
        "content": [
          "Àwọn Júù dá a lóhùn wí pé, “Àwa ní òfin kan, àti gẹ́gẹ́ bí òfin, wa ó yẹ fún un láti kú, nítorí ó gbà pé Ọmọ Ọlọ́run ni òun ń ṣe.”"
        ]
      },
      {
        "type": "verse",
        "number": 8,
        "content": [
          "Nítorí náà nígbà tí Pilatu gbọ́ ọ̀rọ̀ yìí, ẹ̀rù túbọ̀ bà á."
        ]
      },
      {
        "type": "verse",
        "number": 9,
        "content": [
          "Ó sì tún wọ inú gbọ̀ngàn ìdájọ́ lọ, ó sì wí fún Jesu pé, “Níbo ni ìwọ ti wá?” Ṣùgbọ́n Jesu kò dá a lóhùn."
        ]
      },
      {
        "type": "verse",
        "number": 10,
        "content": [
          "Nítorí náà, Pilatu wí fún un pé, “Èmi ni ìwọ kò fọhùn sí? Ìwọ kò mọ̀ pé, èmi ní agbára láti dá ọ sílẹ̀, èmi sì ní agbára láti kàn ọ́ mọ́ àgbélébùú?”"
        ]
      },
      {
        "type": "verse",
        "number": 11,
        "content": [
          "Jesu dá a lóhùn pé,",
          {
            "text": "“Ìwọ kì bá tí ní agbára kan lórí mi, bí kò ṣe pé a fi í fún ọ láti òkè wá, nítorí náà ẹni tí ó fi mí lé ọ lọ́wọ́ ni ó ní ẹ̀ṣẹ̀ pọ̀jù.”",
            "wordsOfJesus": true
          }
        ]
      },
      {
        "type": "verse",
        "number": 12,
        "content": [
          "Nítorí èyí, Pilatu ń wá ọ̀nà láti dá a sílẹ̀, ṣùgbọ́n àwọn Júù kígbe, wí pé, “Bí ìwọ bá dá ọkùnrin yìí sílẹ̀, ìwọ kì í ṣe ọ̀rẹ́ Kesari: ẹnikẹ́ni tí ó bá ṣe ara rẹ̀ ní ọba, ó sọ̀rọ̀-òdì sí Kesari.”"
        ]
      },
      {
        "type": "verse",
        "number": 13,
        "content": [
          "Nítorí náà nígbà tí Pilatu gbọ́ ọ̀rọ̀ wọ̀nyí, ó mú Jesu jáde wá, ó sì jókòó lórí ìtẹ́ ìdájọ́ ní ibi tí a ń pè ní Òkúta-títẹ́, ṣùgbọ́n ní èdè Heberu, Gabata."
        ]
      },
      {
        "type": "verse",
        "number": 14,
        "content": [
          "Ó jẹ́ ìpalẹ̀mọ́ àjọ ìrékọjá, ó sì jẹ́ ìwọ̀n wákàtí ẹ̀kẹfà: Ó sì wí fún àwọn Júù pé, “Ẹ wo ọba yín!”"
        ]
      },
      {
        "type": "verse",
        "number": 15,
        "content": [
          "Nítorí náà wọ́n kígbe wí pé, “Mú un kúrò, mú un kúrò. Kàn án mọ́ àgbélébùú.” Pilatu wí fún wọn pé, “Èmi yóò ha kan ọba yín mọ́ àgbélébùú bí?” Àwọn olórí àlùfáà dáhùn wí pé, “Àwa kò ní ọba bí kò ṣe Kesari.”"
        ]
      },
      {
        "type": "verse",
        "number": 16,
        "content": [
          "Nítorí náà ni Pilatu fà á lé wọn lọ́wọ́ láti kàn án mọ́ àgbélébùú. Wọ́n kan Jesu mọ́ àgbélébùú Àwọn ológun gba Jesu lọ́wọ́ Pilatu."
        ]
      },
      {
        "type": "verse",
        "number": 17,
        "content": [
          "Nítorí náà, wọ́n mú Jesu, ó sì jáde lọ, ó ru àgbélébùú fúnra rẹ̀ sí ibi tí à ń pè ní ibi agbárí, ní èdè Heberu tí à ń pè ní Gọlgọta."
        ]
      },
      {
        "type": "verse",
        "number": 18,
        "content": [
          "Níbi tí wọ́n gbé kàn án mọ́ àgbélébùú, àti àwọn méjì mìíràn pẹ̀lú rẹ̀, níhà ìhín àti níhà kejì, Jesu sì wà láàrín."
        ]
      },
      {
        "type": "verse",
        "number": 19,
        "content": [
          "Pilatu sì kọ ìwé kan pẹ̀lú, ó sì fi lé e lórí àgbélébùú náà. Ohun tí a sì kọ ni, Jesu ti Nasareti Ọba àwọn Júù."
        ]
      },
      {
        "type": "verse",
        "number": 20,
        "content": [
          "Nítorí náà, ọ̀pọ̀ àwọn Júù ni ó ka ìwé àkọlé yìí, nítorí ibi tí a gbé kan Jesu mọ́ àgbélébùú súnmọ́ etí ìlú, a sì kọ ọ́ ní èdè Heberu àti Latin, àti ti Giriki."
        ]
      },
      {
        "type": "verse",
        "number": 21,
        "content": [
          "Nítorí náà àwọn olórí àlùfáà àwọn Júù wí fún Pilatu pé, “Má ṣe kọ, ‘Ọba àwọn Júù,’ ṣùgbọ́n pé ọkùnrin yìí wí pé, èmi ni ọba àwọn Júù.”"
        ]
      },
      {
        "type": "verse",
        "number": 22,
        "content": [
          "Pilatu dáhùn pé, ohun tí mo ti kọ, mo ti kọ ọ́."
        ]
      },
      {
        "type": "verse",
        "number": 23,
        "content": [
          "Nígbà náà ni àwọn ọmọ-ogun, nígbà tí wọ́n kan Jesu mọ́ àgbélébùú tán, wọ́n mú aṣọ rẹ̀, wọ́n sì pín wọn sí ipa mẹ́rin, apá kan fún ọmọ-ogun kọ̀ọ̀kan, àti ẹ̀wù àwọ̀tẹ́lẹ̀ rẹ̀, ṣùgbọ́n ẹ̀wù àwọ̀tẹ́lẹ̀ náà kò ní ojúràn-án, wọ́n hun ún láti òkè títí jálẹ̀."
        ]
      },
      {
        "type": "verse",
        "number": 24,
        "content": [
          "Nítorí náà wọ́n wí fún ara wọn pé, “Ẹ má jẹ́ kí a fà á ya, ṣùgbọ́n kí a ṣẹ́ gègé nítorí rẹ̀.” Ti ẹni tí yóò jẹ́: kí ìwé mímọ́ kí ó le ṣẹ, tí ó wí pé,",
          {
            "text": "“Wọ́n pín aṣọ mi láàrín ara wọn,",
            "poem": 1
          },
          {
            "text": "wọ́n sì ṣẹ́ gègé fún aṣọ ìlekè mi.”",
            "poem": 2
          },
          "Nǹkan wọ̀nyí ni àwọn ọmọ-ogun ṣe."
        ]
      },
      {
        "type": "verse",
        "number": 25,
        "content": [
          "Ìyá Jesu àti arábìnrin ìyá rẹ̀ Maria aya Kilopa, àti Maria Magdalene sì dúró níbi àgbélébùú,"
        ]
      },
      {
        "type": "verse",
        "number": 26,
        "content": [
          "nígbà tí Jesu rí ìyá rẹ̀ àti ọmọ-ẹ̀yìn náà dúró, ẹni tí Jesu fẹ́ràn, ó wí fún ìyá rẹ̀ pé,",
          {
            "text": "“Obìnrin, wo ọmọ rẹ!”",
            "wordsOfJesus": true
          }
        ]
      },
      {
        "type": "verse",
        "number": 27,
        "content": [
          "Lẹ́yìn náà ni ó sì wí fún ọmọ-ẹ̀yìn náà pé,",
          {
            "text": "“Wo ìyá rẹ!”",
            "wordsOfJesus": true
          },
          "Láti wákàtí náà lọ ni ọmọ-ẹ̀yìn náà sì ti mú un lọ sí ilé ara rẹ̀."
        ]
      },
      {
        "type": "heading",
        "content": [
          "Ikú Jesu"
        ]
      },
      {
        "type": "verse",
        "number": 28,
        "content": [
          "Lẹ́yìn èyí, bí Jesu ti mọ̀ pé, a ti parí ohun gbogbo tán, kí ìwé mímọ́ bà á lè ṣẹ, ó wí pé,",
          {
            "text": "“Òrùngbẹ ń gbẹ mí.”",
            "wordsOfJesus": true
          }
        ]
      },
      {
        "type": "verse",
        "number": 29,
        "content": [
          "Ohun èlò kan tí ó kún fún ọtí kíkan wà níbẹ̀, wọ́n tẹ kànìnkànìn tí ó kún fún ọtí kíkan bọ inú rẹ̀, wọ́n sì fi lé orí igi hísópù, wọ́n sì nà án sí i lẹ́nu."
        ]
      },
      {
        "type": "verse",
        "number": 30,
        "content": [
          "Nígbà tí Jesu sì ti gba ọtí kíkan náà, ó wí pé,",
          {
            "text": "“Ó parí!”",
            "wordsOfJesus": true
          },
          "Ó sì tẹ orí rẹ̀ ba, ó jọ̀wọ́ ẹ̀mí rẹ̀."
        ]
      },
      {
        "type": "verse",
        "number": 31,
        "content": [
          "Nítorí ó jẹ́ ọjọ́ ìpalẹ̀mọ́, kí òkú wọn má ba à wà lórí àgbélébùú ní ọjọ́ ìsinmi (nítorí ọjọ́ ńlá ni ọjọ́ ìsinmi náà), nítorí náà, àwọn Júù bẹ Pilatu pé kí a ṣẹ́ egungun itan wọn, kí a sì gbé wọn kúrò."
        ]
      },
      {
        "type": "verse",
        "number": 32,
        "content": [
          "Nítorí náà, àwọn ọmọ-ogun wá, wọ́n sì ṣẹ́ egungun itan ti èkínní, àti ti èkejì, tí a kàn mọ́ àgbélébùú pẹ̀lú rẹ̀."
        ]
      },
      {
        "type": "verse",
        "number": 33,
        "content": [
          "Ṣùgbọ́n nígbà tí wọ́n dé ọ̀dọ̀ Jesu, tí wọ́n sì rí i pé ó ti kú, wọn kò ṣẹ́ egungun itan rẹ̀,"
        ]
      },
      {
        "type": "verse",
        "number": 34,
        "content": [
          "ṣùgbọ́n ọ̀kan nínú àwọn ọmọ-ogun náà fi ọ̀kọ̀ gún un lẹ́gbẹ̀ẹ́, lójúkan náà, ẹ̀jẹ̀ àti omi sì tú jáde."
        ]
      },
      {
        "type": "verse",
        "number": 35,
        "content": [
          "Ẹni tí ó rí sì jẹ́rìí, òtítọ́ sì ni ẹ̀rí rẹ̀, ó sì mọ̀ pé òtítọ́ ni òun sọ, kí ẹ̀yin ba à lè gbàgbọ́."
        ]
      },
      {
        "type": "verse",
        "number": 36,
        "content": [
          "Nǹkan wọ̀nyí ṣe, kí ìwé mímọ́ ba à lè ṣẹ, tí ó wí pé, “A kì yóò fọ́ egungun rẹ̀.”"
        ]
      },
      {
        "type": "verse",
        "number": 37,
        "content": [
          "Ìwé mímọ́ mìíràn pẹ̀lú sì wí pé, “Wọn ó máa wo ẹni tí a gún lọ́kọ̀.”"
        ]
      },
      {
        "type": "heading",
        "content": [
          "Ìsìnkú Jesu"
        ]
      },
      {
        "type": "verse",
        "number": 38,
        "content": [
          "Lẹ́yìn nǹkan wọ̀nyí ní Josẹfu ará Arimatea, ẹni tí ó jẹ́ ọmọ-ẹ̀yìn Jesu, ní ìkọ̀kọ̀, nítorí ìbẹ̀rù àwọn Júù, o bẹ Pilatu kí òun lè gbé òkú Jesu kúrò, Pilatu sì fún un ní àṣẹ. Nígbà náà ni ó wá, ó sì gbé òkú Jesu lọ."
        ]
      },
      {
        "type": "verse",
        "number": 39,
        "content": [
          "Nikodemu pẹ̀lú sì wá, ẹni tí ó tọ Jesu wá lóru lákọ̀ọ́kọ́, ó sì mú àdàpọ̀ òjìá àti aloe wá, ó tó ìwọ̀n ọgọ́rùn-ún lita."
        ]
      },
      {
        "type": "verse",
        "number": 40,
        "content": [
          "Bẹ́ẹ̀ ni wọ́n gbé òkú Jesu, wọ́n sì fi aṣọ ọ̀gbọ̀ dì í pẹ̀lú tùràrí, gẹ́gẹ́ bí ìṣe àwọn Júù ti rí ní ìsìnkú wọn."
        ]
      },
      {
        "type": "verse",
        "number": 41,
        "content": [
          "Àgbàlá kan sì wà níbi tí a gbé kàn án mọ́ àgbélébùú; ibojì tuntun kan sì wà nínú àgbàlá náà, nínú èyí tí a kò tí ì tẹ́ ẹnìkan sí rí."
        ]
      },
      {
        "type": "verse",
        "number": 42,
        "content": [
          "Ǹjẹ́ níbẹ̀ ni wọ́n sì tẹ́ Jesu sí, nítorí ìpalẹ̀mọ́ àwọn Júù; àti nítorí ibojì náà wà nítòsí."
        ]
      }
    ],
    "footnotes": []
  },
  "thisChapterLink": "/api/yor_ycb/JHN/19.json",
  "thisChapterAudioLinks": {},
  "nextChapterApiLink": "/api/yor_ycb/JHN/20.json",
  "nextChapterAudioLinks": {},
  "previousChapterApiLink": "/api/yor_ycb/JHN/18.json",
  "previousChapterAudioLinks": {},
  "numberOfVerses": 42
}