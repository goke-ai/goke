{
  "translation": {
    "id": "yor_ycb",
    "name": "Biblica® ní oore ọ̀fẹ́ láti lo Bíbélì Mímọ́ ní Èdè Yorùbá Òde-Òní",
    "website": "https://ebible.org/Scriptures/details.php?id=yor",
    "licenseUrl": "https://ebible.org/Scriptures/details.php?id=yor",
    "shortName": "YCB",
    "englishName": "YCB",
    "language": "yor",
    "textDirection": "ltr",
    "sha256": "ac5a1477ad622ee1294c7e5f74ee25f474b2797bb50a31e1895b2124c9aa2324",
    "availableFormats": [
      "json"
    ],
    "listOfBooksApiLink": "/api/yor_ycb/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31087,
    "languageName": "Èdè Yorùbá",
    "languageEnglishName": "Yoruba"
  },
  "book": {
    "id": "ACT",
    "translationId": "yor_ycb",
    "name": "Ìṣe àwọn Aposteli",
    "commonName": "Ìṣe àwọn Aposteli",
    "title": "Ìwé Ìṣe àwọn Aposteli",
    "order": 44,
    "numberOfChapters": 28,
    "sha256": "372186237ef96f906371d567655f5402e6a49593ce56b05bbf30202e5727478e",
    "firstChapterApiLink": "/api/yor_ycb/ACT/1.json",
    "lastChapterApiLink": "/api/yor_ycb/ACT/28.json",
    "totalNumberOfVerses": 1003
  },
  "chapter": {
    "number": 10,
    "content": [
      {
        "type": "heading",
        "content": [
          "Àwọn ìpè Korneliu fún Peteru"
        ]
      },
      {
        "type": "verse",
        "number": 1,
        "content": [
          "Ọkùnrin kan sì wà ni Kesarea ti a ń pè ní Korneliu, balógun ọ̀rún ti ẹgbẹ́ ọmọ-ogun tí a ń pè ni Itali."
        ]
      },
      {
        "type": "verse",
        "number": 2,
        "content": [
          "Olùfọkànsìn, àti ẹni ti ó bẹ̀rù Ọlọ́run tilétilé rẹ̀ gbogbo, ẹni tí ó ń tọrẹ àánú púpọ̀ fún àwọn ènìyàn, tí ó sì ń gbàdúrà sọ́dọ̀ Ọlọ́run nígbà gbogbo."
        ]
      },
      {
        "type": "verse",
        "number": 3,
        "content": [
          "Níwọ́n wákàtí kẹsànán ọjọ́, ó rí nínú ìran kedere angẹli Ọlọ́run kan wọlé tọ̀ ọ́ wá, ó sì wí fún un pé, “Korneliu!”"
        ]
      },
      {
        "type": "verse",
        "number": 4,
        "content": [
          "Nígbà tí ó sì tẹjúmọ́ ọn, ti ẹ̀rù sì bà á, ó ní, “Kín ni, Olúwa?” Ó sì wí fún un pé, “Àdúrà rẹ àti ọrẹ-àánú, tìrẹ gòkè lọ síwájú Ọlọ́run fún ìrántí."
        ]
      },
      {
        "type": "verse",
        "number": 5,
        "content": [
          "Sì rán ènìyàn nísinsin yìí lọ sí Joppa, kí wọn sì pe Simoni wá, ẹni ti àpèlé rẹ̀ ń jẹ́ Peteru."
        ]
      },
      {
        "type": "verse",
        "number": 6,
        "content": [
          "Ó wọ̀ sí ilé Simoni aláwọ, tí ilé rẹ̀ wà létí Òkun; òun ni yóò sọ fún ọ bí ìwọ ó ti ṣe.”"
        ]
      },
      {
        "type": "verse",
        "number": 7,
        "content": [
          "Nígbà tí angẹli náà tí ó bá Korneliu sọ̀rọ̀ sì fi i sílẹ̀ lọ ó pe méjì nínú àwọn ìránṣẹ́ ilé rẹ̀, àti ọmọ-ogun olùfọkànsìn kan, nínú àwọn ti ó máa ń dúró tì í nígbà gbogbo."
        ]
      },
      {
        "type": "verse",
        "number": 8,
        "content": [
          "Nígbà tí ó sì tí ṣàlàyé ohun gbogbo fún wọn, ó rán wọn lọ sí Joppa."
        ]
      },
      {
        "type": "heading",
        "content": [
          "Ìran Peteru"
        ]
      },
      {
        "type": "verse",
        "number": 9,
        "content": [
          "Ni ọjọ́ kejì bí wọ́n ti ń lọ lọ́nà àjò wọn, tí wọ́n sì súnmọ́ ilé náà, Peteru gun òkè ilé lọ láti gbàdúrà ni ìwọ̀n wákàtí kẹfà ọjọ́,"
        ]
      },
      {
        "type": "verse",
        "number": 10,
        "content": [
          "ebi sì pa á gidigidi, ó sì ń fẹ́ láti jẹun, ó bọ́ sí ojúran."
        ]
      },
      {
        "type": "verse",
        "number": 11,
        "content": [
          "Ó sì rí ọ̀run ṣí, ohun èlò kan si sọ̀kalẹ̀ bí gọgọwú ńlá, tí a ti igun mẹ́rẹ̀ẹ̀rin, sọ̀kalẹ̀ sí ilẹ̀."
        ]
      },
      {
        "type": "verse",
        "number": 12,
        "content": [
          "Nínú rẹ̀ ni onírúurú ẹranko ẹlẹ́sẹ̀ mẹ́rin wà, àti ohun tí ń rákò ni ayé àti ẹyẹ ojú ọ̀run."
        ]
      },
      {
        "type": "verse",
        "number": 13,
        "content": [
          "Ohùn kan si fọ̀ sí i pe,",
          {
            "text": "“Dìde, Peteru; máa pa kí o sì máa jẹ.”",
            "wordsOfJesus": true
          }
        ]
      },
      {
        "type": "verse",
        "number": 14,
        "content": [
          "Ṣùgbọ́n Peteru dáhùn pé, “Rara, Olúwa; nítorí èmi kò jẹ ohun èèwọ̀ àti aláìmọ́ kan rí.”"
        ]
      },
      {
        "type": "verse",
        "number": 15,
        "content": [
          "Ohùn kan sì tún fọ̀ sí i lẹ́ẹ̀méjì pé,",
          {
            "text": "“Ohun tí Ọlọ́run bá ti wẹ̀mọ́, ìwọ má ṣe pè é ní èèwọ̀ mọ́.”",
            "wordsOfJesus": true
          }
        ]
      },
      {
        "type": "verse",
        "number": 16,
        "content": [
          "Èyí sì ṣe lẹ́ẹ̀mẹ́ta; lójúkan náà a sì gbé ohun èlò náà padà lọ sókè ọ̀run."
        ]
      },
      {
        "type": "heading",
        "content": [
          "Korneliu ránṣẹ́ sí Peteru"
        ]
      },
      {
        "type": "verse",
        "number": 17,
        "content": [
          "Bí Peteru sì ti ń dààmú nínú ara rẹ̀ bí òun bá ti mọ̀ ìran tí òun ri yìí sí, si wò ó, àwọn ọkùnrin tí a rán wá láti ọ̀dọ̀ Korneliu dé. Wọ́n ń béèrè ilé Simoni, wọ́n dúró ní ẹnu-ọ̀nà."
        ]
      },
      {
        "type": "verse",
        "number": 18,
        "content": [
          "Wọn nahùn béèrè bí Simoni tí a ń pè ní Peteru, wọ̀ níbẹ̀."
        ]
      },
      {
        "type": "verse",
        "number": 19,
        "content": [
          "Bí Peteru sì ti ń ronú ìran náà, Ẹ̀mí wí fún un pé, “Wò ó, àwọn ọkùnrin mẹ́ta ń wá ọ."
        ]
      },
      {
        "type": "verse",
        "number": 20,
        "content": [
          "Ǹjẹ́ dìde, sọ̀kalẹ̀ kí ó sì bá wọn lọ, má ṣe kó ara ró láti bá wọn lọ, nítorí èmi ni ó rán wọn.”"
        ]
      },
      {
        "type": "verse",
        "number": 21,
        "content": [
          "Nígbà náà ni Peteru sọ̀kalẹ̀ tọ àwọn ọkùnrin náà tí a rán, ó sì wí pé, “Wò ó, èmi ni ẹni tí ẹ̀yin ń wá, kín ni ìdí rẹ̀ ti ẹ fi wá?”"
        ]
      },
      {
        "type": "verse",
        "number": 22,
        "content": [
          "Wọ́n sì wí pé, “Korneliu balógun ọ̀rún, ọkùnrin olóòtítọ́, àti ẹni ti ó bẹ̀rù Ọlọ́run, tí ó sì ní orúkọ rere lọ́dọ̀ gbogbo orílẹ̀-èdè àwọn Júù, òun ni a ti ọ̀dọ̀ Ọlọ́run kọ́ nípasẹ̀ angẹli mímọ́, láti ránṣẹ́ pè ọ́ wá sí ilé rẹ̀ àti láti gbọ́ ọ̀rọ̀ lẹ́nu rẹ.”"
        ]
      },
      {
        "type": "verse",
        "number": 23,
        "content": [
          "Nígbà náà ni Peteru pè wọ́n wọlé, ó gbà wọ́n lálejò. Peteru ní ilé Korneliu Ní ọjọ́ kejì, ó sì dìde, ó bá wọn lọ, díẹ̀ nínú àwọn ti o ti gbàgbọ́ ní Joppa sì bá a lọ pẹ̀lú."
        ]
      },
      {
        "type": "verse",
        "number": 24,
        "content": [
          "Lọ́jọ́ kejì wọ́n sì wọ Kesarea, Korneliu sì ti ń retí wọn, ó sì ti pe àwọn ìbátan àti àwọn ọ̀rẹ́ rẹ̀ tímọ́tímọ́ jọ."
        ]
      },
      {
        "type": "verse",
        "number": 25,
        "content": [
          "Ó sì ṣe bí Peteru ti ń wọlé, Korneliu pàdé rẹ̀, ó wólẹ̀ lẹ́sẹ̀ rẹ̀, ó sì foríbalẹ̀ fún un."
        ]
      },
      {
        "type": "verse",
        "number": 26,
        "content": [
          "Ṣùgbọ́n Peteru gbé e dìde, ó ni, “Dìde ènìyàn ni èmi tìkára mi pẹ̀lú.”"
        ]
      },
      {
        "type": "verse",
        "number": 27,
        "content": [
          "Bí ó sì ti ń bá a sọ̀rọ̀, ó wọlé ó sì rí àwọn ènìyàn púpọ̀ tí wọ́n péjọ."
        ]
      },
      {
        "type": "verse",
        "number": 28,
        "content": [
          "Ó sì wí fún wọn pé, “Ẹ̀yin mọ̀ bí ó ti jẹ́ èèwọ̀ fún ẹni tí ó jẹ́ Júù, láti bá ẹni tí ó jẹ́ ará ilẹ̀ mìíràn kẹ́gbẹ́, tàbí láti tọ̀ ọ́ wá; ṣùgbọ́n Ọlọ́run ti fihàn mi pé, ki èmi má ṣe pé ẹnikẹ́ni ni èèwọ̀ tàbí aláìmọ́."
        ]
      },
      {
        "type": "verse",
        "number": 29,
        "content": [
          "Nítorí náà ni mo sì ṣe wá ní àìjiyàn, bí a ti ránṣẹ́ pè mi, ǹjẹ́ mo béèrè, nítorí kín ní ẹ̀yin ṣe ránṣẹ́ pè mi?”"
        ]
      },
      {
        "type": "verse",
        "number": 30,
        "content": [
          "Korneliu sì dáhùn pé, “Ní ìjẹrin, mo ń ṣe àdúrà wákàtí kẹsànán ọjọ́ ni ilé mi títí di idayìí, sì wò ó, ọkùnrin kan aláṣọ, àlà dúró níwájú mi."
        ]
      },
      {
        "type": "verse",
        "number": 31,
        "content": [
          "Ó sì wí pé, ‘Korneliu, a gbọ́ àdúrà rẹ, ọrẹ-àánú rẹ̀ sì wà ni ìrántí níwájú Ọlọ́run."
        ]
      },
      {
        "type": "verse",
        "number": 32,
        "content": [
          "Ǹjẹ́ ránṣẹ́ lọ sí Joppa, kí ó sì pe Simoni wá, ẹni ti àpèlé rẹ̀ ń jẹ́ Peteru; ó wọ̀ ní ilé Simoni aláwọ létí òkun.’"
        ]
      },
      {
        "type": "verse",
        "number": 33,
        "content": [
          "Nítorí náà ni mo sì ṣe ránṣẹ́ sì ọ lójúkan náà, ìwọ sì ṣeun tí ó fi wá. Gbogbo wa pé níwájú Ọlọ́run nísinsin yìí, láti gbọ́ ohun gbogbo, ti a pàṣẹ fún ọ láti ọ̀dọ̀ Ọlọ́run wá.”"
        ]
      },
      {
        "type": "verse",
        "number": 34,
        "content": [
          "Peteru sì ya ẹnu rẹ, ó sì wí pé, “Nítòótọ́ mo wòye pé, Ọlọ́run kì í ṣe ojúsàájú ènìyàn."
        ]
      },
      {
        "type": "verse",
        "number": 35,
        "content": [
          "Ṣùgbọ́n ni gbogbo orílẹ̀-èdè, ẹni tí ó bá bẹ̀rù rẹ̀, ti ó sì ń ṣiṣẹ́ òdodo, ẹni ìtẹ́wọ́gbà ni lọ́dọ̀ rẹ̀."
        ]
      },
      {
        "type": "verse",
        "number": 36,
        "content": [
          "Ẹyin mọ ọrọ̀ tí Ọlọ́run rán sí àwọn ọmọ Israẹli láti kéde ìròyìn ayọ̀ àlàáfíà nípasẹ̀ Jesu Kristi, ẹni ti ṣe Olúwa ohun gbogbo."
        ]
      },
      {
        "type": "verse",
        "number": 37,
        "content": [
          "Ẹ̀yin náà mọ ọ̀rọ̀ náà tí a kéde rẹ̀ yíká gbogbo Judea, tí a bẹ̀rẹ̀ rẹ̀ láti Galili, lẹ́yìn bamitiisi ti Johanu wàásù rẹ̀."
        ]
      },
      {
        "type": "verse",
        "number": 38,
        "content": [
          "Àní Jesu ti Nasareti, gẹ́gẹ́ bí Ọlọ́run ti da Ẹ̀mí Mímọ́ àti agbára le lórí; ẹni tí ó ń kiri ṣe oore, ó ń ṣe ìmúláradá gbogbo àwọn tí èṣù sì ń pọ́n lójú; nítorí Ọlọ́run wà pẹ̀lú rẹ̀."
        ]
      },
      {
        "type": "verse",
        "number": 39,
        "content": [
          "“Àwa sì ni ẹlẹ́rìí gbogbo ohun tí ó ṣe, ní ilẹ̀ àwọn Júù, àti ni Jerusalẹmu. Ẹni tí wọ́n pa nípa gbígbékọ́ sí orí igi."
        ]
      },
      {
        "type": "verse",
        "number": 40,
        "content": [
          "Òun ni Ọlọ́run jí dìde ni ọjọ́ kẹta ó sì fi i hàn gbangba."
        ]
      },
      {
        "type": "verse",
        "number": 41,
        "content": [
          "Kì í ṣe fún gbogbo ènìyàn ni o ri, bí kò ṣe fún àwa ti a jẹ́ ẹlẹ́rìí ti a ti ọwọ́ Ọlọ́run yàn tẹ̀lé, ti a bá a jẹ, ti a sì bá à mu lẹ́yìn ìgbà ti ó jíǹde kúrò nínú òkú."
        ]
      },
      {
        "type": "verse",
        "number": 42,
        "content": [
          "Ó sì pàṣẹ fún wa láti wàásù fún àwọn ènìyàn, àti láti jẹ́rìí pé, òun ni a ti ọwọ́ Ọlọ́run yàn ṣe onídàájọ́ ààyè àti òkú."
        ]
      },
      {
        "type": "verse",
        "number": 43,
        "content": [
          "Òun ni gbogbo àwọn wòlíì jẹ́rìí sì pé, ẹnikẹ́ni ti ó bá gbà á gbọ́ yóò rí ìdáríjì ẹ̀ṣẹ̀ gbà nípa orúkọ rẹ̀.”"
        ]
      },
      {
        "type": "verse",
        "number": 44,
        "content": [
          "Bí Peteru sì ti ń sọ ọ̀rọ̀ wọ̀nyí lẹ́nu, Ẹ̀mí Mímọ́ bà lé gbogbo àwọn ti ó gbọ́ ọ̀rọ̀ náà."
        ]
      },
      {
        "type": "verse",
        "number": 45,
        "content": [
          "Ẹnu sì yà àwọn onígbàgbọ́ ti a ti kọ nílà tí wọ́n bá Peteru wá, nítorí ti a tu ẹ̀bùn Ẹ̀mí Mímọ́ sórí àwọn aláìkọlà pẹ̀lú."
        ]
      },
      {
        "type": "verse",
        "number": 46,
        "content": [
          "Nítorí wọ́n gbọ́, wọ́n ń fọ onírúurú èdè, wọn sì yin Ọlọ́run lógo. Nígbà náà ni Peteru dáhùn wí pé,"
        ]
      },
      {
        "type": "verse",
        "number": 47,
        "content": [
          "“Ẹnikẹ́ni ha lè ṣòfin pe, kí a má bamitiisi àwọn wọ̀nyí tí wọ́n gba Ẹ̀mí Mímọ́ bí àwa?”"
        ]
      },
      {
        "type": "verse",
        "number": 48,
        "content": [
          "Ó sì pàṣẹ kí a bamitiisi wọn ni orúkọ Jesu Kristi. Nígbà náà ni wọ́n bẹ̀ ẹ́ kí ó dúró ni ọjọ́ mélòó kan."
        ]
      }
    ],
    "footnotes": []
  },
  "thisChapterLink": "/api/yor_ycb/ACT/10.json",
  "thisChapterAudioLinks": {},
  "nextChapterApiLink": "/api/yor_ycb/ACT/11.json",
  "nextChapterAudioLinks": {},
  "previousChapterApiLink": "/api/yor_ycb/ACT/9.json",
  "previousChapterAudioLinks": {},
  "numberOfVerses": 48
}