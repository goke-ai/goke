{
  "translation": {
    "id": "yor_ycb",
    "name": "Biblica® ní oore ọ̀fẹ́ láti lo Bíbélì Mímọ́ ní Èdè Yorùbá Òde-Òní",
    "website": "https://ebible.org/Scriptures/details.php?id=yor",
    "licenseUrl": "https://ebible.org/Scriptures/details.php?id=yor",
    "shortName": "YCB",
    "englishName": "YCB",
    "language": "yor",
    "textDirection": "ltr",
    "sha256": "ac5a1477ad622ee1294c7e5f74ee25f474b2797bb50a31e1895b2124c9aa2324",
    "availableFormats": [
      "json"
    ],
    "listOfBooksApiLink": "/api/yor_ycb/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31087,
    "languageName": "Èdè Yorùbá",
    "languageEnglishName": "Yoruba"
  },
  "book": {
    "id": "ACT",
    "translationId": "yor_ycb",
    "name": "Ìṣe àwọn Aposteli",
    "commonName": "Ìṣe àwọn Aposteli",
    "title": "Ìwé Ìṣe àwọn Aposteli",
    "order": 44,
    "numberOfChapters": 28,
    "sha256": "372186237ef96f906371d567655f5402e6a49593ce56b05bbf30202e5727478e",
    "firstChapterApiLink": "/api/yor_ycb/ACT/1.json",
    "lastChapterApiLink": "/api/yor_ycb/ACT/28.json",
    "totalNumberOfVerses": 1003
  },
  "chapter": {
    "number": 13,
    "content": [
      {
        "type": "verse",
        "number": 1,
        "content": [
          "Àwọn wòlíì àti àwọn olùkọ́ni sì ń bẹ nínú ìjọ ti ó wà ni Antioku; Barnaba àti Simeoni tí a ń pè ni Nigeri, àti Lukiu ará Kirene, àti Manaeni (ẹni tí a tọ́ pọ̀ pẹ̀lú Herodu tetrarki) àti Saulu."
        ]
      },
      {
        "type": "verse",
        "number": 2,
        "content": [
          "Bí wọn sì ti ń jọ́sìn fún Olúwa, tí wọ́n sì ń gbààwẹ̀, Ẹ̀mí Mímọ́ wí pé, “Ẹ ya Barnaba àti Saulu sọ́tọ̀ fún mi fún iṣẹ́ ti mo ti pè wọ́n sí!”"
        ]
      },
      {
        "type": "verse",
        "number": 3,
        "content": [
          "Nígbà tí wọ́n sì ti gbààwẹ̀, tí wọn sì ti gbàdúrà, wọ́n gbé ọwọ́ lé wọn, wọ́n sì rán wọn lọ."
        ]
      },
      {
        "type": "heading",
        "content": [
          "Ní Saipurọsi"
        ]
      },
      {
        "type": "verse",
        "number": 4,
        "content": [
          "Ǹjẹ́ bí Ẹ̀mí Mímọ́ ti rán àwọn méjèèjì lọ, wọ́n sọ̀kalẹ̀ lọ sí Seleusia; láti ibẹ̀ wọ́n sì wọ ọkọ̀ ojú omi lọ sí Saipurọsi."
        ]
      },
      {
        "type": "verse",
        "number": 5,
        "content": [
          "Nígbà ti wọ́n sì wà ni Salami, wọ́n ń wàásù ọ̀rọ̀ Ọlọ́run ní Sinagọgu àwọn Júù. Johanu náà sì wà pẹ̀lú wọn láti ràn wọ́n lọ́wọ́ fún ìránṣẹ́ wọn."
        ]
      },
      {
        "type": "verse",
        "number": 6,
        "content": [
          "Nígbà tí wọ́n sì la gbogbo erékùṣù já dé Pafosi, wọ́n rí ọkùnrin oṣó àti wòlíì èké kan ti i ṣe Júù, orúkọ ẹni ti ó ń jẹ́ Bar-Jesu."
        ]
      },
      {
        "type": "verse",
        "number": 7,
        "content": [
          "Ó wà lọ́dọ̀ Segiu Paulusi baálẹ̀ ìlú náà tí í ṣe amòye ènìyàn. Òun náà ni ó ránṣẹ́ pe Barnaba àti Saulu, nítorí tí ó fẹ́ gbọ́ ọ̀rọ̀ Ọlọ́run."
        ]
      },
      {
        "type": "verse",
        "number": 8,
        "content": [
          "Ṣùgbọ́n Elimu oṣó (nítorí bẹ́ẹ̀ ni ìtumọ̀ orúkọ rẹ̀) takò wọ́n, ó ń fẹ́ pa baálẹ̀ ni ọkàn dà kúrò ni ìgbàgbọ́."
        ]
      },
      {
        "type": "verse",
        "number": 9,
        "content": [
          "Ṣùgbọ́n Saulu ti a ń pè ni Paulu, ó kún fún Ẹ̀mí Mímọ́, ó sì tẹjúmọ́ Elimu, ó sì wí pé,"
        ]
      },
      {
        "type": "verse",
        "number": 10,
        "content": [
          "“Ìwọ ti ó kún fún àrékérekè gbogbo, àti fún ìwà ìkà gbogbo, ìwọ ọmọ èṣù, ìwọ ọ̀tá ohun gbogbo, ìwọ kì yóò ha dẹ́kun láti máa yí ọ̀nà òtítọ́ Olúwa po?"
        ]
      },
      {
        "type": "verse",
        "number": 11,
        "content": [
          "Ǹjẹ́ nísinsin yìí wò ó, ọwọ́ Olúwa ń bẹ lára rẹ̀, ìwọ ó sì fọjú ìwọ kì yóò rí oòrùn ní sá à kan!” Lójúkan náà, ìkùùkuu àti òkùnkùn sí bò ó; ó sì ń wá ènìyàn kiri láti fa òun lọ́wọ́ lọ."
        ]
      },
      {
        "type": "verse",
        "number": 12,
        "content": [
          "Nígbà tí baálẹ̀ rí ohun tí ó ṣe, ó gbàgbọ́, ẹnu sì yà á sì ẹ̀kọ́ Olúwa."
        ]
      },
      {
        "type": "heading",
        "content": [
          "Ní Pisidia ti Antioku"
        ]
      },
      {
        "type": "verse",
        "number": 13,
        "content": [
          "Nígbà tí Paulu àti àwọn tí ó wà pẹ̀lú rẹ̀ si ṣíkọ̀ ni Pafosi wọ́n wá sí Perga ni Pamfilia: Johanu sì fi wọ́n sílẹ̀, ó sì padà lọ sí Jerusalẹmu."
        ]
      },
      {
        "type": "verse",
        "number": 14,
        "content": [
          "Nígbà ti wọ́n sì là Perga kọjá, wọ́n wá sí Pisidia ní Antioku. Wọ́n sì wọ inú Sinagọgu ní ọjọ́ ìsinmi, wọ́n sì jókòó."
        ]
      },
      {
        "type": "verse",
        "number": 15,
        "content": [
          "Lẹ́yìn kíka ìwé òfin àti ìwé àwọn wòlíì, àwọn olórí Sinagọgu ránṣẹ́ sí wọn, pé, “Ará, bí ẹ̀yin bá ni ọ̀rọ̀ ìyànjú kan fún àwọn ènìyàn, ẹ sọ ọ́!”"
        ]
      },
      {
        "type": "verse",
        "number": 16,
        "content": [
          "Paulu sì dìde dúró, ó sì juwọ́ sí wọn, ó ní, “Ẹ̀yin Israẹli, àti ẹ̀yin ti ó bẹ̀rù Ọlọ́run, ẹ fi etí sílẹ̀ sí mi!"
        ]
      },
      {
        "type": "verse",
        "number": 17,
        "content": [
          "Ọlọ́run àwọn ènìyàn Israẹli yìí yan àwọn baba wa, ó sì gbé àwọn ènìyàn náà lékè, nígbà tí wọ́n ṣe àtìpó ní ilẹ̀ Ejibiti, pẹ̀lú agbára ńlá ni ó sì fi mú wọn jáde kúrò nínú rẹ̀,"
        ]
      },
      {
        "type": "verse",
        "number": 18,
        "content": [
          "ní ìwọ̀n ìgbà ogójì ọdún ni ó fi mú sùúrù fún ìwà wọn ní ijù,"
        ]
      },
      {
        "type": "verse",
        "number": 19,
        "content": [
          "nígbà tí ó sì ti run orílẹ̀-èdè méje ni ilẹ̀ Kenaani, ó sì fi ilẹ̀ wọn fún àwọn ènìyàn rẹ̀ ni ìní."
        ]
      },
      {
        "type": "verse",
        "number": 20,
        "content": [
          "Gbogbo èyí sì ṣẹlẹ̀ fún ìwọ̀n àádọ́ta lé ní irinwó (450) ọdún. “Lẹ́yìn nǹkan wọ̀nyí ni Ọlọ́run fi onídàájọ́ fún wọn, títí ó fi di ìgbà Samuẹli wòlíì."
        ]
      },
      {
        "type": "verse",
        "number": 21,
        "content": [
          "Lẹ́yìn náà ni wọ́n sì béèrè ọba; Ọlọ́run sì fún wọn ní Saulu ọmọ Kiṣi, ọkùnrin kan nínú ẹ̀yà Benjamini, fún ogójì ọdún."
        ]
      },
      {
        "type": "verse",
        "number": 22,
        "content": [
          "Nígbà ti ó sì mú Saulu kúrò, ó gbé Dafidi dìde ní ọba fún wọn, ẹni tí ó sì jẹ́rìí rẹ̀ pé, ‘Mo rí Dafidi ọmọ Jese ẹni bí ọkàn mi, ti yóò ṣe gbogbo ìfẹ́ mi.’"
        ]
      },
      {
        "type": "verse",
        "number": 23,
        "content": [
          "“Láti inú irú-ọmọ ọkùnrin yìí ni Ọlọ́run ti gbé Jesu Olùgbàlà dìde fún Israẹli gẹ́gẹ́ bí ìlérí."
        ]
      },
      {
        "type": "verse",
        "number": 24,
        "content": [
          "Ṣáájú wíwá Jesu ni Johanu ti wàásù bamitiisi ìrònúpìwàdà fún gbogbo ènìyàn Israẹli."
        ]
      },
      {
        "type": "verse",
        "number": 25,
        "content": [
          "Bí Johanu sì ti ńlá ipa tirẹ̀ já, ó ni, ‘Ta ni ẹ̀yin ṣe bí èmi jẹ́? Èmi kì í ṣe òun. Ṣùgbọ́n ẹ kíyèsi í, ẹnìkan ń bọ̀ lẹ́yìn mi, bàtà ẹsẹ̀ ẹni tí èmi kò tó tú.’"
        ]
      },
      {
        "type": "verse",
        "number": 26,
        "content": [
          "“Ará, ẹ̀yin ọmọ ìran Abrahamu, àti ẹ̀yin ti ó bẹ̀rù Ọlọ́run, àwa ni a rán ọ̀rọ̀ ìgbàlà yìí sí."
        ]
      },
      {
        "type": "verse",
        "number": 27,
        "content": [
          "Nítorí àwọn tí ń gbé Jerusalẹmu, àti àwọn olórí wọn, nítorí tiwọn kò mọ̀ Jesu, tí wọn kò sì ní òye ọ̀rọ̀ àwọn wòlíì, tí a ń kà ní ọjọọjọ́ ìsinmi fún wọn, kò yé wọn, wọ́n mú ọ̀rọ̀ àwọn wòlíì yìí ṣẹ nípa dídá a lẹ́bi."
        ]
      },
      {
        "type": "verse",
        "number": 28,
        "content": [
          "Àti bí wọn kò tilẹ̀ ti rí ọ̀ràn ikú sí i, síbẹ̀ wọn rọ Pilatu láti pa á."
        ]
      },
      {
        "type": "verse",
        "number": 29,
        "content": [
          "Bí wọ́n ti mú nǹkan gbogbo ṣẹ ti a kọ̀wé nítorí rẹ̀, wọn sì sọ̀ ọ́ kalẹ̀ kúrò lórí igi, wọ́n sì tẹ́ ẹ sí ibojì."
        ]
      },
      {
        "type": "verse",
        "number": 30,
        "content": [
          "Ṣùgbọ́n Ọlọ́run jí i dìde kúrò nínú òkú,"
        ]
      },
      {
        "type": "verse",
        "number": 31,
        "content": [
          "o sì farahàn lọ́jọ́ púpọ̀ fún àwọn tí ó bá a gòkè láti Galili wá sí Jerusalẹmu, àwọn tí í ṣe ẹlẹ́rìí rẹ̀ nísinsin yìí fún àwọn ènìyàn."
        ]
      },
      {
        "type": "verse",
        "number": 32,
        "content": [
          "“Àwa sì mú ìyìnrere wá fún yín pé, ìlérí èyí tí Ọlọ́run ti ṣe fún àwọn baba wa,"
        ]
      },
      {
        "type": "verse",
        "number": 33,
        "content": [
          "èyí ni Ọlọ́run ti mú ṣẹ fún àwa ọmọ wọn, nípa gbígbé Jesu dìde, bí a sì ti kọ̀wé rẹ̀ nínú Saamu kejì pé,",
          {
            "text": "“ ‘Ìwọ ni Ọmọ mi;",
            "poem": 1
          },
          {
            "text": "lónìí ni mo bí ọ.’",
            "poem": 2
          }
        ]
      },
      {
        "type": "verse",
        "number": 34,
        "content": [
          "Àti ni tí pé Ọlọ́run jí i dìde kúrò nínú òkú, ẹni tí kì yóò tún padà sí ìbàjẹ́ mọ́, ó wí báyìí pé:",
          {
            "text": "“ ‘Èmi ó fún yín ní ọ̀rẹ́ mímọ́ Dafidi, tí ó dájú.’",
            "poem": 1
          }
        ]
      },
      {
        "type": "verse",
        "number": 35,
        "content": [
          "Nítorí ó sì wí nínú Saamu mìíràn pẹ̀lú pé,",
          {
            "text": "“ ‘Ìwọ kí yóò jẹ́ kí Ẹni Mímọ́ rẹ rí ìdíbàjẹ́.’",
            "poem": 1
          }
        ]
      },
      {
        "type": "verse",
        "number": 36,
        "content": [
          "“Nítorí lẹ́yìn ìgbà ti Dafidi ti sin ìran rẹ tan nípa ìfẹ́ Ọlọ́run, ó sùn, a sì tẹ́ ẹ ti àwọn baba rẹ̀, ara rẹ̀ sì rí ìdíbàjẹ́."
        ]
      },
      {
        "type": "verse",
        "number": 37,
        "content": [
          "Ṣùgbọ́n ẹni tí Ọlọ́run jí dìde kò rí ìdíbàjẹ́."
        ]
      },
      {
        "type": "verse",
        "number": 38,
        "content": [
          "“Ǹjẹ́ kí ó yé yín, ará pé nípasẹ̀ Jesu yìí ni a ń wàásù ìdáríjì ẹ̀ṣẹ̀ fún yín."
        ]
      },
      {
        "type": "verse",
        "number": 39,
        "content": [
          "Nípa rẹ̀ ni a ń dá olúkúlùkù ẹni tí ó gbàgbọ́ láre kúrò nínú ohun gbogbo, tí a kò lè dá yín láre rẹ̀ nínú òfin Mose."
        ]
      },
      {
        "type": "verse",
        "number": 40,
        "content": [
          "Nítorí náà, ẹ kíyèsára, kí èyí tí a ti sọ nínú ìwé àwọn wòlíì má ṣe dé bá yín pé:"
        ]
      },
      {
        "type": "verse",
        "number": 41,
        "content": [
          {
            "text": "“ ‘Ẹ wò ó, ẹ̀yin ẹlẹ́gàn,",
            "poem": 1
          },
          {
            "text": "kí ẹnu sì yà yín, kí a sì fẹ́ yín kù;",
            "poem": 2
          },
          {
            "text": "nítorí èmi ó ṣe ohun kan ní ọjọ́ yín,",
            "poem": 1
          },
          {
            "text": "tí ẹ̀yin kò jẹ́ gbàgbọ́,",
            "poem": 2
          },
          {
            "text": "bí a tilẹ̀ sọ fún yin.’ ”",
            "poem": 2
          }
        ]
      },
      {
        "type": "verse",
        "number": 42,
        "content": [
          "Bí Paulu àti Barnaba sì ti ń jáde láti inú Sinagọgu, wọ́n bẹ̀bẹ̀ pé kí a sọ̀rọ̀ wọ̀nyí sí i fún wọn lọ́jọ́ ìsinmi tí ń bọ̀."
        ]
      },
      {
        "type": "verse",
        "number": 43,
        "content": [
          "Nígbà tí wọn sì jáde nínú Sinagọgu, ọ̀pọ̀ nínú àwọn Júù àti nínú àwọn olùfọkànsìn aláwọ̀ṣe Júù tẹ̀lé Paulu àti Barnaba, àwọn ẹni tí ó bá wọn sọ̀rọ̀ tí wọ́n sì rọ̀ wọ́n láti dúró nínú oore-ọ̀fẹ́ Ọlọ́run."
        ]
      },
      {
        "type": "verse",
        "number": 44,
        "content": [
          "Ní ọjọ́ ìsinmi kejì, gbogbo ìlú sí fẹ́rẹ̀ péjọ tan láti gbọ́ ọ̀rọ̀ Olúwa."
        ]
      },
      {
        "type": "verse",
        "number": 45,
        "content": [
          "Ṣùgbọ́n nígbà tí àwọn Júù rí ọ̀pọ̀ ènìyàn náà, wọ́n kún fún owú, wọ́n ń sọ̀rọ̀-òdì sí ohun ti Paulu ń sọ."
        ]
      },
      {
        "type": "verse",
        "number": 46,
        "content": [
          "Paulu àti Barnaba sì dá wọn lóhùn láìbẹ̀rù pé, “Ẹ̀yin ni ó tọ́ sí pé ki a kọ́kọ́ sọ ọ̀rọ̀ Ọlọ́run fún yín, ṣùgbọ́n bí ẹ̀yin ti ta á nù, tí ẹ sì ka ara yín sí aláìyẹ fún ìyè àìnípẹ̀kun, wò ó, àwa yípadà sọ́dọ̀ àwọn aláìkọlà."
        ]
      },
      {
        "type": "verse",
        "number": 47,
        "content": [
          "Bẹ́ẹ̀ ni Olúwa ṣa ti pàṣẹ fún wa pé:",
          {
            "text": "“ ‘Mo ti gbé ọ kalẹ̀ láti tan ìmọ́lẹ̀ fún àwọn aláìkọlà,",
            "poem": 1
          },
          {
            "text": "kí ìwọ lè mú ìgbàlà wá títí dé òpin ayé.’ ”",
            "poem": 2
          }
        ]
      },
      {
        "type": "verse",
        "number": 48,
        "content": [
          "Nígbà tí àwọn aláìkọlà sì gbọ́ èyí, wọ́n sì yín ọ̀rọ̀ Ọlọ́run lógo: gbogbo àwọn tí a yàn sí ìyè àìnípẹ̀kun sì gbàgbọ́."
        ]
      },
      {
        "type": "verse",
        "number": 49,
        "content": [
          "A sí tan ọ̀rọ̀ Olúwa ká gbogbo agbègbè náà."
        ]
      },
      {
        "type": "verse",
        "number": 50,
        "content": [
          "Ṣùgbọ́n àwọn Júù rú àwọn obìnrin olùfọkànsìn àti ọlọ́lá sókè àti àwọn àgbà ìlú náà, wọ́n sì gbé inúnibíni dìde sí Paulu àti Barnaba, wọ́n sì le wọn kúrò ni agbègbè wọn."
        ]
      },
      {
        "type": "verse",
        "number": 51,
        "content": [
          "Ṣùgbọ́n wọ́n gbọn eruku ẹsẹ̀ wọn sí wọn, wọn sì wá sí Ikoniomu."
        ]
      },
      {
        "type": "verse",
        "number": 52,
        "content": [
          "Àwọn ọmọ-ẹ̀yìn si kún fún ayọ̀ àti fún Ẹ̀mí Mímọ́."
        ]
      }
    ],
    "footnotes": []
  },
  "thisChapterLink": "/api/yor_ycb/ACT/13.json",
  "thisChapterAudioLinks": {},
  "nextChapterApiLink": "/api/yor_ycb/ACT/14.json",
  "nextChapterAudioLinks": {},
  "previousChapterApiLink": "/api/yor_ycb/ACT/12.json",
  "previousChapterAudioLinks": {},
  "numberOfVerses": 52
}