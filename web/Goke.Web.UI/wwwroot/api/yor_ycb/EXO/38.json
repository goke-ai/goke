{
  "translation": {
    "id": "yor_ycb",
    "name": "Biblica® ní oore ọ̀fẹ́ láti lo Bíbélì Mímọ́ ní Èdè Yorùbá Òde-Òní",
    "website": "https://ebible.org/Scriptures/details.php?id=yor",
    "licenseUrl": "https://ebible.org/Scriptures/details.php?id=yor",
    "shortName": "YCB",
    "englishName": "YCB",
    "language": "yor",
    "textDirection": "ltr",
    "sha256": "ac5a1477ad622ee1294c7e5f74ee25f474b2797bb50a31e1895b2124c9aa2324",
    "availableFormats": [
      "json"
    ],
    "listOfBooksApiLink": "/api/yor_ycb/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31087,
    "languageName": "Èdè Yorùbá",
    "languageEnglishName": "Yoruba"
  },
  "book": {
    "id": "EXO",
    "translationId": "yor_ycb",
    "name": "Eksodu",
    "commonName": "Eksodu",
    "title": "Ìwé Eksodu",
    "order": 2,
    "numberOfChapters": 40,
    "sha256": "91dbb68cc271083dfbc5d27b35a380f4d3d96f9fe48827afc3a3102d05356161",
    "firstChapterApiLink": "/api/yor_ycb/EXO/1.json",
    "lastChapterApiLink": "/api/yor_ycb/EXO/40.json",
    "totalNumberOfVerses": 1213
  },
  "chapter": {
    "number": 38,
    "content": [
      {
        "type": "heading",
        "content": [
          "Pẹpẹ ẹbọ sísun"
        ]
      },
      {
        "type": "verse",
        "number": 1,
        "content": [
          "Ó sì fi igi kasia kọ́ pẹpẹ ẹbọ sísun, ìgbọ̀nwọ́ mẹ́fà ni gíga rẹ̀ àti ìgbọ̀nwọ́ márùn-ún, igun rẹ̀ ṣe déédé."
        ]
      },
      {
        "type": "verse",
        "number": 2,
        "content": [
          "Ó ṣe ìwo sí igun mẹ́rẹ̀ẹ̀rin, nítorí kí ìwo àti pẹpẹ náà lè jẹ́ ọ̀kan, ó sì bo pẹpẹ náà pẹ̀lú idẹ."
        ]
      },
      {
        "type": "verse",
        "number": 3,
        "content": [
          "Idẹ ni ó ṣe gbogbo ohun èlò pẹpẹ, ìkòkò rẹ̀, ọkọ, àwokòtò rẹ̀, fọ́ọ̀kì tí a fi n mú ẹran àti àwo iná rẹ̀."
        ]
      },
      {
        "type": "verse",
        "number": 4,
        "content": [
          "Ó ṣe ààrò fún pẹpẹ náà, àwọ̀n onídẹ, kí ó wà níṣàlẹ̀ ẹsẹ̀ rẹ̀, dé ìdajì òkè pẹpẹ náà."
        ]
      },
      {
        "type": "verse",
        "number": 5,
        "content": [
          "Ó dá òrùka idẹ láti mú kí ó di òpó igun mẹ́rẹ̀ẹ̀rin idẹ ààrò náà mú."
        ]
      },
      {
        "type": "verse",
        "number": 6,
        "content": [
          "Ó sì fi igi kasia ṣe àwọn òpó náà, ó sì bò wọ́n pẹ̀lú idẹ."
        ]
      },
      {
        "type": "verse",
        "number": 7,
        "content": [
          "Ó sì fi òpó náà bọ inú òrùka, nítorí kí ó lè wà ní ìhà pẹpẹ náà láti máa fi gbé e. Ó sì fi pákó ṣé pẹpẹ náà ní oníhò nínú."
        ]
      },
      {
        "type": "heading",
        "content": [
          "Agbada fún fífọ̀"
        ]
      },
      {
        "type": "verse",
        "number": 8,
        "content": [
          "Ó ṣe agbada idẹ, o sì fi idẹ ṣe ẹsẹ̀ rẹ̀ ti àwòjìji àwọn obìnrin tí ó ń sìn ní ẹnu-ọ̀nà àgọ́ àjọ."
        ]
      },
      {
        "type": "heading",
        "content": [
          "Àgbàlá inú"
        ]
      },
      {
        "type": "verse",
        "number": 9,
        "content": [
          "Ó sì ṣe àgbàlá inú náà. Ní ìhà gúúsù ni aṣọ títa ti ọ̀gbọ̀ olókùn dáradára wà, ó jẹ́ mita mẹ́rìndínláàádọ́ta ní gígùn,"
        ]
      },
      {
        "type": "verse",
        "number": 10,
        "content": [
          "pẹ̀lú ogún òpó àti ogún ihò ìtẹ̀bọ̀ idẹ, àti pẹ̀lú fàdákà tí ó kọ́ ọ, tí ó sì de àwọn òpó náà."
        ]
      },
      {
        "type": "verse",
        "number": 11,
        "content": [
          "Ní ìhà àríwá náà tún jẹ mita mẹ́rìndínláàádọ́ta ní gígùn, ó sì ní ogún òpó àti ogun ihò ìtẹ̀bọ̀ idẹ, pẹ̀lú fàdákà tí ó kọ́ ọ, tí ó sì de àwọn òpó náà."
        ]
      },
      {
        "type": "verse",
        "number": 12,
        "content": [
          "Ìhà ìwọ̀-oòrùn jẹ́ mita mẹ́tàlélógún ní fífẹ̀, ó sì ní aṣọ títa pẹ̀lú òpó mẹ́wàá àti ihò ìtẹ̀bọ̀ mẹ́wàá, pẹ̀lú fàdákà tí ó kọ́ ọ, tí ó sì de àwọn òpó náà pọ̀."
        ]
      },
      {
        "type": "verse",
        "number": 13,
        "content": [
          "Fún ìhà ìlà-oòrùn, sí ibi tí oòrùn ti ń yọ náà jẹ́ mita mẹ́tàlélógún ni fífẹ̀."
        ]
      },
      {
        "type": "verse",
        "number": 14,
        "content": [
          "Aṣọ títa ìhà ẹnu-ọ̀nà kan jẹ́ mita mẹ́fà ààbọ̀, pẹ̀lú òpó mẹ́ta àti ihò ìtẹ̀bọ̀ mẹ́ta,"
        ]
      },
      {
        "type": "verse",
        "number": 15,
        "content": [
          "àti aṣọ títa ní ìhà kejì tí ó wà ní ẹnu-ọ̀nà àgbàlá náà jẹ́ mita mẹ́fà ààbọ̀ pẹ̀lú òpó mẹ́ta àti ihò ìtẹ̀bọ̀ mẹ́fà."
        ]
      },
      {
        "type": "verse",
        "number": 16,
        "content": [
          "Gbogbo aṣọ tí ó yí àgbàlá náà jẹ́ ọ̀gbọ̀ olókùn dáradára."
        ]
      },
      {
        "type": "verse",
        "number": 17,
        "content": [
          "Ihò ìtẹ̀bọ̀ fún òpó náà idẹ ni. Ìkọ́ òpó náà àti ìgbànú tí ó wà lára òpó náà jẹ́ fàdákà, a sì bo orí wọn pẹ̀lú fàdákà; gbogbo àwọn òpó àgbàlá náà ní ìgbànú fàdákà."
        ]
      },
      {
        "type": "verse",
        "number": 18,
        "content": [
          "Aṣọ títa fún ẹnu-ọ̀nà àgbàlá náà jẹ́ ti aṣọ aláró, ti elése àlùkò, ti òdòdó àti ti ọ̀gbọ̀ olókùn wẹ́wẹ́ tí a fi iṣẹ́ abẹ́rẹ́ ṣe; ogún ìgbọ̀nwọ́ sì ni gígùn rẹ̀, àti gíga rẹ̀ ní ìbò rẹ̀ jẹ ìgbọ̀nwọ́ márùn-ún, ó bá aṣọ títa àgbàlá wọ̀n-ọn-nì ṣe déédé,"
        ]
      },
      {
        "type": "verse",
        "number": 19,
        "content": [
          "pẹ̀lú òpó mẹ́rin àti ihò ìtẹ̀bọ̀ idẹ mẹ́rin. Ìkọ́ àti ìgbànú wọn jẹ́ fàdákà, a sì bo orí wọn pẹ̀lú fàdákà."
        ]
      },
      {
        "type": "verse",
        "number": 20,
        "content": [
          "Gbogbo èèkàn àgọ́ tabanaku náà àti ti àyíká àgbàlá náà jẹ́ idẹ."
        ]
      },
      {
        "type": "heading",
        "content": [
          "Àwọn ohun èlò tí a lò"
        ]
      },
      {
        "type": "verse",
        "number": 21,
        "content": [
          "Wọ̀nyí ni iye ohun èlò tí a lò fún tabanaku náà, tabanaku ẹ̀rí, èyí ti a kọ bí òfin Mose nípa àwọn ọmọ Lefi ní abẹ́ àkóso Itamari ọmọ Aaroni àlùfáà."
        ]
      },
      {
        "type": "verse",
        "number": 22,
        "content": [
          "(Besaleli ọmọ Uri, ọmọ Huri, ti ẹ̀yà Juda, ṣe ohun gbogbo ti Olúwa pàṣẹ fún Mose."
        ]
      },
      {
        "type": "verse",
        "number": 23,
        "content": [
          "Pẹ̀lú rẹ̀ ni Oholiabu ọmọ Ahisamaki, ti ẹ̀yà Dani: alágbẹ̀dẹ, àti oníṣẹ́-ọnà àti oníṣọ̀nà tí a fi iṣẹ́ abẹ́rẹ́ ṣe ní aṣọ aláró àti elése àlùkò àti òdòdó àti ọ̀gbọ̀ dáradára.)"
        ]
      },
      {
        "type": "verse",
        "number": 24,
        "content": [
          "Àròpọ̀ iye wúrà lára wúrà ọrẹ tí a lò fún gbogbo iṣẹ́ ibi mímọ́ náà jẹ́ tálẹ́ǹtì mọ́kàndínlọ́gbọ̀n àti òjìlélẹ́ẹ̀gbẹ́rín ó dín mẹ́wàá (730) ṣékélì gẹ́gẹ́ bí i ṣékélì ibi mímọ́."
        ]
      },
      {
        "type": "verse",
        "number": 25,
        "content": [
          "Fàdákà tí a rí nínú ìjọ, ẹni tí a kà nínú ìkànìyàn jẹ́ ọgọ́rùn-ún tálẹ́ǹtì àti òjìdínlẹ́gbẹ̀san ó lé mẹ́ẹ̀ẹ́dógún (1,775) ṣékélì, gẹ́gẹ́ bí ìwọ̀n ṣékélì ibi mímọ́,"
        ]
      },
      {
        "type": "verse",
        "number": 26,
        "content": [
          "ààbọ̀ ṣékélì kan ní orí ẹnìkọ̀ọ̀kan, gẹ́gẹ́ bí ìwọ̀n ṣékélì ibi mímọ́, lórí olúkúlùkù ẹni tí ó ti kọjá tí a ti kà, láti ẹni ogún ọdún tàbí jù bẹ́ẹ̀ lọ, àròpọ̀ wọ́n jẹ́ ọgbọ̀n ọ̀kẹ́ lé ẹgbẹ̀tadínlógún ó lé àádọ́jọ (603,550) ọkùnrin."
        ]
      },
      {
        "type": "verse",
        "number": 27,
        "content": [
          "Ọgọ́rùn-ún tálẹ́ǹtì fàdákà ní a lò láti fi dá ihò ìtẹ̀bọ̀ fún ibi mímọ́ àti fún aṣọ títa ọgọ́rùn-ún ihò ìtẹ̀bọ̀ nínú ọgọ́rùn-ún tálẹ́ǹtì náà tálẹ́ǹtì kan fún ihò ìtẹ̀bọ̀ kọ̀ọ̀kan."
        ]
      },
      {
        "type": "verse",
        "number": 28,
        "content": [
          "Ó lo òjìdínlẹ́gbẹ̀san ó lé mẹ́ẹ̀ẹ́dógún (1,775) ṣékélì ni ó fi ṣe ìkọ́ fún òpó náà, láti fi bo orí òpó náà àti láti fi ṣe ọ̀já wọn."
        ]
      },
      {
        "type": "verse",
        "number": 29,
        "content": [
          "Idẹ ara ọrẹ náà jẹ́ àádọ́rin tálẹ́ǹtì àti egbèjìlá (2,400) ṣékélì."
        ]
      },
      {
        "type": "verse",
        "number": 30,
        "content": [
          "Ó lò ó láti fi ṣe ihò ìtẹ̀bọ̀ fún ẹnu-ọ̀nà àgọ́ àjọ, pẹpẹ idẹ náà pẹ̀lú ààrò idẹ rẹ̀ àti gbogbo ohun èlò rẹ̀,"
        ]
      },
      {
        "type": "verse",
        "number": 31,
        "content": [
          "ihò ìtẹ̀bọ̀ àgbàlá náà àyíká àti ihò ìtẹ̀bọ̀ ẹnu-ọ̀nà àgbàlá àti gbogbo èèkàn àgọ́ náà, àti gbogbo èèkàn àgbàlá náà yíká."
        ]
      }
    ],
    "footnotes": []
  },
  "thisChapterLink": "/api/yor_ycb/EXO/38.json",
  "thisChapterAudioLinks": {},
  "nextChapterApiLink": "/api/yor_ycb/EXO/39.json",
  "nextChapterAudioLinks": {},
  "previousChapterApiLink": "/api/yor_ycb/EXO/37.json",
  "previousChapterAudioLinks": {},
  "numberOfVerses": 31
}