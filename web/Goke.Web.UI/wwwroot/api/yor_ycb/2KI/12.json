{
  "translation": {
    "id": "yor_ycb",
    "name": "Biblica® ní oore ọ̀fẹ́ láti lo Bíbélì Mímọ́ ní Èdè Yorùbá Òde-Òní",
    "website": "https://ebible.org/Scriptures/details.php?id=yor",
    "licenseUrl": "https://ebible.org/Scriptures/details.php?id=yor",
    "shortName": "YCB",
    "englishName": "YCB",
    "language": "yor",
    "textDirection": "ltr",
    "sha256": "ac5a1477ad622ee1294c7e5f74ee25f474b2797bb50a31e1895b2124c9aa2324",
    "availableFormats": [
      "json"
    ],
    "listOfBooksApiLink": "/api/yor_ycb/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31087,
    "languageName": "Èdè Yorùbá",
    "languageEnglishName": "Yoruba"
  },
  "book": {
    "id": "2KI",
    "translationId": "yor_ycb",
    "name": "2 Ọba",
    "commonName": "2 Ọba",
    "title": "Ìwé àwọn Ọba Kejì",
    "order": 12,
    "numberOfChapters": 25,
    "sha256": "30fa0b00106f4ab3a6e3fa2d2c2d2d0999ca3ce68e5aec26a6694157f2d3b417",
    "firstChapterApiLink": "/api/yor_ycb/2KI/1.json",
    "lastChapterApiLink": "/api/yor_ycb/2KI/25.json",
    "totalNumberOfVerses": 719
  },
  "chapter": {
    "number": 12,
    "content": [
      {
        "type": "heading",
        "content": [
          "Jehoaṣi tún ilé tí a kọ́ fún Olúwa ṣe"
        ]
      },
      {
        "type": "verse",
        "number": 1,
        "content": [
          "Ní ọdún keje tí Jehu, Jehoaṣi di ọba, ó sì jẹ ọba ní Jerusalẹmu fún ogójì ọdún. Orúkọ ìyá rẹ̀ a máa jẹ́ Sibia: Ó wá láti Beerṣeba."
        ]
      },
      {
        "type": "verse",
        "number": 2,
        "content": [
          "Jehoaṣi ṣe ohun tí ó tọ́ ní ojú Olúwa ní gbogbo ọdún tí Jehoiada àlùfáà fi àṣẹ fún un."
        ]
      },
      {
        "type": "verse",
        "number": 3,
        "content": [
          "Àwọn ibi gíga, bí ó ti wù kí ó rí, a kò sí wọn ní ìdí, àwọn ènìyàn sì tẹ̀síwájú láti máa rú ẹbọ àti sísun tùràrí níbẹ̀."
        ]
      },
      {
        "type": "verse",
        "number": 4,
        "content": [
          "Jehoaṣi sọ fún àwọn àlùfáà pé, “Gba gbogbo owó tí wọ́n mú wá gẹ́gẹ́ bí ọrẹ mímọ́ sí ilé tí a kọ́ fún Olúwa owó tí a gbà ní ìgbà kíka àwọn ènìyàn ìlú, owó tí a gbà láti ọwọ́ olúkúlùkù bí wọ́n ti ṣe jẹ́ ẹ̀yà àti owó tí ó ti ọkàn olúkúlùkù wá tí a mú wá sí ilé tí a kọ́ fún Olúwa."
        ]
      },
      {
        "type": "verse",
        "number": 5,
        "content": [
          "Jẹ́ kí gbogbo àlùfáà gba owó náà lọ́wọ́ ọ̀kan nínú àwọn akápò. Kí a sì lò ó fún tuntun ohunkóhun tí ó bá bàjẹ́ nínú ilé tí a kọ́ fún Olúwa ṣe.”"
        ]
      },
      {
        "type": "verse",
        "number": 6,
        "content": [
          "Ṣùgbọ́n ní ọdún kẹtàlélógún ọba Jehoaṣi, àwọn àlùfáà kò ì tí ì tún ilé tí a kọ́ fún Olúwa ṣe."
        ]
      },
      {
        "type": "verse",
        "number": 7,
        "content": [
          "Nígbà náà, ọba Jehoaṣi pe Jehoiada àlùfáà àti àwọn àlùfáà yòókù, ó sì bi wọ́n pé, “Kí ni ó dé tí ẹ̀yin kò fi tún ìbàjẹ́ tí a ṣe sí ilé tí a kọ́ fún Olúwa ṣe? Ẹ má ṣe gba owó mọ́ lọ́wọ́ àwọn afowópamọ́, ṣùgbọ́n ẹ gbé e kalẹ̀ fún títún ilé tí a kọ́ fún Olúwa ṣe.”"
        ]
      },
      {
        "type": "verse",
        "number": 8,
        "content": [
          "Àwọn àlùfáà fi ara mọ́ pé wọn kò nígbà owó kankan mọ́ lọ́wọ́ àwọn ènìyàn bẹ́ẹ̀ sì ni, wọn kò sì ní tún ilé tí a kọ́ fún Olúwa ṣe mọ́ fúnra wọn."
        ]
      },
      {
        "type": "verse",
        "number": 9,
        "content": [
          "Jehoiada àlùfáà mú àpótí kan, ó sì lu ihò sí ìdérí rẹ̀. Ó gbé e sí ẹ̀gbẹ́ pẹpẹ ní apá ọ̀tún bí ẹnìkan ti wọlé tí a kọ́ fún Olúwa. Àwọn àlùfáà tí ó ṣọ́ ẹnu-ọ̀nà àbáwọlé fi sínú àpótí náà gbogbo owó tí a mú wá sí ilé tí a kọ́ fún Olúwa."
        ]
      },
      {
        "type": "verse",
        "number": 10,
        "content": [
          "Ìgbàkígbà tí wọ́n bá ti rí wí pé owó púpọ̀ wà nínú àpótí, akọ̀wé ọba àti olórí àlùfáà yóò wá, wọ́n á ka owó náà tí wọ́n ti mú wá sí ilé tí a kọ́ fún Olúwa. Wọn a sì kó o sínú àwọn àpò."
        ]
      },
      {
        "type": "verse",
        "number": 11,
        "content": [
          "Nígbà tí wọ́n bá ti pinnu iye rẹ̀, wọn a kó owó náà fún àwọn tí a ti yàn láti bojútó iṣẹ́ náà lórí ilé tí a kọ́ fún Olúwa. Pẹ̀lú u rẹ̀, wọ́n sọ fún àwọn tí ó ń ṣiṣẹ́ lórí ilé tí a kọ́ fún Olúwa; àwọn gbẹ́nàgbẹ́nà àti àwọn olùkọ́lé."
        ]
      },
      {
        "type": "verse",
        "number": 12,
        "content": [
          "Àwọn ilé ńlá àti àwọn agékúta. Wọ́n ra igi gẹdú àti òkúta tí wọ́n tọ́jú fún tuntun ilé tí a kọ́ fún Olúwa ṣe. Wọ́n tún ohun gbogbo tí wọ́n ná fún títún tẹmpili ṣe."
        ]
      },
      {
        "type": "verse",
        "number": 13,
        "content": [
          "Owó tí a mú wá sí ilé tí a kọ́ fún Olúwa kò jẹ́ níná fún ṣíṣe òpó fàdákà, ohun èlò ta fi ń fa ẹnu fìtílà, àwokòtò, ìpè, ohun èlò wúrà tàbí ohun èlò fàdákà kan fún ilé tí a kọ́ fún Olúwa."
        ]
      },
      {
        "type": "verse",
        "number": 14,
        "content": [
          "A sì san án fún àwọn ọkùnrin tí ó ń ṣiṣẹ́, tí wọ́n ń tọ́jú ilé tí a kọ́ fún Olúwa."
        ]
      },
      {
        "type": "verse",
        "number": 15,
        "content": [
          "Wọn kò sì bá àwọn ọkùnrin náà ṣírò, ní ọwọ́ ẹni tí wọ́n fún ní owó láti san fún àwọn òṣìṣẹ́. Torí wọ́n ṣe é pẹ̀lú òdodo tí ó pé."
        ]
      },
      {
        "type": "verse",
        "number": 16,
        "content": [
          "Owó láti ibi ọrẹ ẹ̀bi àti ọrẹ ẹ̀ṣẹ̀ ní a kò mú wá sí ilé tí a kọ́ fún Olúwa, ó jẹ́ ti àwọn àlùfáà."
        ]
      },
      {
        "type": "verse",
        "number": 17,
        "content": [
          "Ní déédé àkókò yìí, Hasaeli ọba Siria gòkè lọ láti dojúkọ Gati àti láti fi agbára mú un. Nígbà náà, ó yípadà láti dojúkọ Jerusalẹmu."
        ]
      },
      {
        "type": "verse",
        "number": 18,
        "content": [
          "Ṣùgbọ́n Jehoaṣi ọba Juda mú gbogbo ohun mímọ́ tí a gbé ka iwájú tí a yà sọ́tọ̀ nípasẹ̀ baba rẹ̀ Jehoṣafati, Jehoramu àti Ahasiah, àwọn ọba Juda, àti àwọn ẹ̀bùn tí òun tìkára rẹ̀ ti yà sọ́tọ̀ àti gbogbo wúrà, tí ó rí nínú ibi ìfowópamọ́ sí ilé tí a kọ́ fún Olúwa àti ní ti ààfin ọba, ó sì fi wọ́n ránṣẹ́ sí Hasaeli; ọba Siria, tí ó sì fà padà kúrò ní Jerusalẹmu."
        ]
      },
      {
        "type": "verse",
        "number": 19,
        "content": [
          "Pẹ̀lú ìyókù ìṣe Joaṣi, àti ohun gbogbo tí ó ṣe, a kò ha kọ wọ́n sínú ìwé ìtàn ayé àwọn ọba Juda?"
        ]
      },
      {
        "type": "verse",
        "number": 20,
        "content": [
          "Àwọn oníṣẹ́ rẹ̀ dìtẹ̀ sí i wọ́n sì lù ú pa ní Beti-Milo ní ọ̀nà sí Silla."
        ]
      },
      {
        "type": "verse",
        "number": 21,
        "content": [
          "Àwọn oníṣẹ́ tí ó pa á jẹ́ Josabadi ọmọ Ṣimeati àti Jehosabadi ọmọ Ṣomeri. Ó kú, wọ́n sì sin ín pẹ̀lú baba rẹ̀ ní ìlú ńlá ti Dafidi. Amasiah ọmọ rẹ̀ sì rọ́pò rẹ̀ gẹ́gẹ́ bí ọba."
        ]
      }
    ],
    "footnotes": []
  },
  "thisChapterLink": "/api/yor_ycb/2KI/12.json",
  "thisChapterAudioLinks": {},
  "nextChapterApiLink": "/api/yor_ycb/2KI/13.json",
  "nextChapterAudioLinks": {},
  "previousChapterApiLink": "/api/yor_ycb/2KI/11.json",
  "previousChapterAudioLinks": {},
  "numberOfVerses": 21
}