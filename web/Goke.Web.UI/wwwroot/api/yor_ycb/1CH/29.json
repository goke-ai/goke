{
  "translation": {
    "id": "yor_ycb",
    "name": "Biblica® ní oore ọ̀fẹ́ láti lo Bíbélì Mímọ́ ní Èdè Yorùbá Òde-Òní",
    "website": "https://ebible.org/Scriptures/details.php?id=yor",
    "licenseUrl": "https://ebible.org/Scriptures/details.php?id=yor",
    "shortName": "YCB",
    "englishName": "YCB",
    "language": "yor",
    "textDirection": "ltr",
    "sha256": "ac5a1477ad622ee1294c7e5f74ee25f474b2797bb50a31e1895b2124c9aa2324",
    "availableFormats": [
      "json"
    ],
    "listOfBooksApiLink": "/api/yor_ycb/books.json",
    "numberOfBooks": 66,
    "totalNumberOfChapters": 1189,
    "totalNumberOfVerses": 31087,
    "languageName": "Èdè Yorùbá",
    "languageEnglishName": "Yoruba"
  },
  "book": {
    "id": "1CH",
    "translationId": "yor_ycb",
    "name": "1 Kronika",
    "commonName": "1 Kronika",
    "title": "Ìwé Kronika Kìn-ín-ní",
    "order": 13,
    "numberOfChapters": 29,
    "sha256": "7d6cc7aa7432271cd089fb77ad1ba7a55dfc6112142cfa0ffc85e52bd77f6aea",
    "firstChapterApiLink": "/api/yor_ycb/1CH/1.json",
    "lastChapterApiLink": "/api/yor_ycb/1CH/29.json",
    "totalNumberOfVerses": 942
  },
  "chapter": {
    "number": 29,
    "content": [
      {
        "type": "heading",
        "content": [
          "Ẹ̀bùn fún kíkọ́ ilé Olúwa"
        ]
      },
      {
        "type": "verse",
        "number": 1,
        "content": [
          "Nígbà náà, ọba Dafidi sọ fún gbogbo àpéjọ pé, “Ọmọ mi Solomoni, èyí tí Ọlọ́run ti yàn, sì kéré ó sì jẹ́ aláìmòye. Iṣẹ́ náà tóbi, nítorí ìkọ́lé bí ti ààfin kì í ṣe fún ènìyàn ṣùgbọ́n fún Olúwa Ọlọ́run."
        ]
      },
      {
        "type": "verse",
        "number": 2,
        "content": [
          "Pẹ̀lú gbogbo ìrànlọ́wọ́ mi èmi ti pèsè fún ilé Ọlọ́run mi wúrà fún iṣẹ́ wúrà, fàdákà fún ti fàdákà, idẹ fún ti idẹ, irin fún ti irin àti igi fún ti igi àti òkúta oníyebíye fún títọ́ rẹ̀, òkúta lóríṣìíríṣìí, àwọ̀ àti oríṣìíríṣìí ẹ̀yà òkúta àti òkúta dáradára kan gbogbo wọ̀nyí ní iye púpọ̀."
        ]
      },
      {
        "type": "verse",
        "number": 3,
        "content": [
          "Yàtọ̀ fún èyí, nínú ìfọkànsìn mi sí ilé Ọlọ́run mi, èmí fi ìṣúra mi tìkára mi ti wúrà àti fàdákà fún ilé Ọlọ́run mi. Jù gbogbo rẹ̀ lọ, èmi ti pèsè fún ilé mímọ́ ti Olúwa yìí,"
        ]
      },
      {
        "type": "verse",
        "number": 4,
        "content": [
          "ẹgbẹ̀rún mẹ́ta (3,000) tálẹ́ǹtì wúrà, ti wúrà Ofiri àti ẹ̀ẹ́dẹ́gbàárin (7,000) tálẹ́ǹtì fàdákà dídára, fún bíbo àwọn ògiri ilé náà."
        ]
      },
      {
        "type": "verse",
        "number": 5,
        "content": [
          "Fún iṣẹ́ wúrà àti fàdákà náà, àti fún oríṣìí iṣẹ́ ti ó yẹ ní ṣíṣe nípasẹ̀ àwọn tí ó ní òye oríṣìíríṣìí iṣẹ́. Nísinsin yìí, ta ni ó ní ìfẹ́ sí yíya ará rẹ̀ sọ́tọ̀ lónìí sí Olúwa?”"
        ]
      },
      {
        "type": "verse",
        "number": 6,
        "content": [
          "Nígbà náà àwọn aṣáájú àwọn ìdílé, àwọn ìjòyè àwọn ẹ̀yà Israẹli, àwọn alákòóso ẹgbẹgbẹ̀wàá àti alákòóso ọ̀rọ̀ọ̀rún àti àwọn oníṣẹ́ tí ó wà ní ìdí iṣẹ́ ọba ní ìfẹ́ sí i."
        ]
      },
      {
        "type": "verse",
        "number": 7,
        "content": [
          "Wọ́n fi sílẹ̀ fún iṣẹ́ lórí ilé Ọlọ́run, ẹgbẹ̀rún márùn-ún (5,000) tálẹ́ǹtì àti ẹgbẹ̀rin mẹ́wàá (10,000) wúrà, ẹgbẹ̀rún mẹ́wàá (10,000) tálẹ́ǹtì fàdákà, ẹgbàá mẹ́sàn (18,000) tálẹ́ǹtì idẹ àti ọgọ́rin ẹgbẹ̀rin (100,000) tálẹ́ǹtì irin."
        ]
      },
      {
        "type": "verse",
        "number": 8,
        "content": [
          "Ẹnikẹ́ni tí ó ní òkúta iyebíye fi wọn sí ilé ìṣúra ilé Olúwa ní abẹ́ ìtọ́jú Jehieli ará Gerṣoni."
        ]
      },
      {
        "type": "verse",
        "number": 9,
        "content": [
          "Àwọn ènìyàn láyọ̀ nínú ìṣesí àtọkànwá fi sílẹ̀ àwọn olórí wọn, nítorí tí wọ́n ti fi sílẹ̀ ní ọ̀fẹ́ pẹ̀lú gbogbo ọkàn sí Olúwa. Dafidi ọba pẹ̀lú yọ̀ gidigidi."
        ]
      },
      {
        "type": "heading",
        "content": [
          "Àdúrà Dafidi"
        ]
      },
      {
        "type": "verse",
        "number": 10,
        "content": [
          "Dafidi yin Olúwa níwájú gbogbo àwọn tí ó péjọ, wí pé,",
          {
            "text": "“Ìyìn ni fún Ọ, Olúwa,",
            "poem": 1
          },
          {
            "text": "Ọlọ́run baba a wa Israẹli,",
            "poem": 2
          },
          {
            "text": "láé àti láéláé.",
            "poem": 2
          }
        ]
      },
      {
        "type": "verse",
        "number": 11,
        "content": [
          {
            "text": "Tìrẹ Olúwa ni títóbi àti agbára pẹ̀lú ìyìn",
            "poem": 1
          },
          {
            "text": "àti ọláńlá àti dídán,",
            "poem": 2
          },
          {
            "text": "nítorí tí gbogbo nǹkan ní ọ̀run àti ayé jẹ́ tìrẹ.",
            "poem": 2
          },
          {
            "text": "Tìrẹ Olúwa ni ìjọba;",
            "poem": 1
          },
          {
            "text": "a gbé ọ ga gẹ́gẹ́ bí orí lórí ohun gbogbo.",
            "poem": 2
          }
        ]
      },
      {
        "type": "verse",
        "number": 12,
        "content": [
          {
            "text": "Ọlá àti ọ̀wọ̀ wá láti ọ̀dọ̀ Rẹ;",
            "poem": 1
          },
          {
            "text": "ìwọ ni alákòóso gbogbo nǹkan.",
            "poem": 2
          },
          {
            "text": "Ní ọwọ́ rẹ ni ipá àti agbára wà láti gbéga àti",
            "poem": 1
          },
          {
            "text": "láti fi agbára fún ohun gbogbo.",
            "poem": 2
          }
        ]
      },
      {
        "type": "verse",
        "number": 13,
        "content": [
          {
            "text": "Nísinsin yìí, Ọlọ́run wa, àwa fi ọpẹ́ fún Ọ,",
            "poem": 1
          },
          {
            "text": "a sì fi ìyìn fún orúkọ rẹ̀ tí ó lógo.",
            "poem": 2
          }
        ]
      },
      {
        "type": "verse",
        "number": 14,
        "content": [
          "“Ṣùgbọ́n ta ni èmi, àti ta ni àwọn ènìyàn mi, tí a fi lè ṣe ìrànlọ́wọ́ tinútinú bí irú èyí? Gbogbo nǹkan wá láti ọ̀dọ̀ rẹ ní ti wá, àwa sì ti fífún ọ láti ara ohun tí ó wá láti ọwọ́ rẹ."
        ]
      },
      {
        "type": "verse",
        "number": 15,
        "content": [
          "Àwa jẹ́ àjèjì àti àlejò ní ojú rẹ gẹ́gẹ́ bí baba ńlá a wa, àwọn ọjọ́ wa lórí ilẹ̀ ayé rí bí òjìji láìsí ìrètí."
        ]
      },
      {
        "type": "verse",
        "number": 16,
        "content": [
          "Olúwa Ọlọ́run wa tí fi gbogbo púpọ̀ yìí tí àwa ti pèsè fún kíkọ́ ilé Olúwa fun orúkọ, mímọ́ rẹ̀, ó wá láti ọwọ́ ọ̀ rẹ, gbogbo rẹ̀ sì jẹ́ tirẹ̀."
        ]
      },
      {
        "type": "verse",
        "number": 17,
        "content": [
          "Èmi mọ̀ Ọlọ́run mi, wí pé ìwọ̀ dán ọkàn wò, ó sì tẹ́ ọ lọ́rùn pẹ̀lú òtítọ́ inú. Gbogbo nǹkan wọ̀nyí ni èmi ti fi sílẹ̀ pẹ̀lú tìfẹ́tìfẹ́ pẹ̀lú òtítọ́. Nísinsin yìí èmi ti rí i pẹ̀lú ayọ̀ bí àwọn ènìyàn yìí tí ó wà níbí ti fi fún ọ pẹ̀lú tìfẹ́tìfẹ́."
        ]
      },
      {
        "type": "verse",
        "number": 18,
        "content": [
          "Olúwa Ọlọ́run àwọn baba a wa Abrahamu, Isaaki àti Israẹli pa ìfẹ́ yìí mọ́ nínú ọkàn àwọn ènìyàn rẹ títí láé pẹ̀lú pípa ọkàn mọ́ lóòtítọ́ sí ọ."
        ]
      },
      {
        "type": "verse",
        "number": 19,
        "content": [
          "Àti fún ọmọ mi Solomoni ní ìfọkànsìn tòótọ́ láti pa àṣẹ rẹ mọ́ àwọn ohun tí ó nílò àti òfin àti láti ṣe ohun gbogbo láti kọ́ ààfin bí ti ọba fún èyí tí mo ti pèsè.”"
        ]
      },
      {
        "type": "verse",
        "number": 20,
        "content": [
          "Dafidi sì sọ fún gbogbo ìjọ ènìyàn pé, “Nísinsin yìí, ẹ fi ìyìn fún Olúwa Ọlọ́run yín.” Gbogbo ènìyàn sì fi ìyìn fún Olúwa Ọlọ́run àwọn baba wọn, wọ́n sì tẹ orí wọn ba, wọ́n wólẹ̀ fún Olúwa àti ọba."
        ]
      },
      {
        "type": "heading",
        "content": [
          "A yan Solomoni gẹ́gẹ́ bí ọba"
        ]
      },
      {
        "type": "verse",
        "number": 21,
        "content": [
          "Ni ọjọ́ kejì, wọ́n rú ẹbọ sí Olúwa, wọ́n sì rú ẹbọ sísun sí i: ẹgbẹ̀rún (1,000) kan akọ màlúù, ẹgbẹ̀rin (1,000) kan àgbò, àti ẹgbẹ̀rin kan akọ ọ̀dọ́-àgùntàn. Lápapọ̀ pẹ̀lú ọrẹ mímu àti àwọn ẹbọ mìíràn ní ọ̀pọ̀lọpọ̀ fún gbogbo Israẹli."
        ]
      },
      {
        "type": "verse",
        "number": 22,
        "content": [
          "Wọ́n jẹ wọ́n sì mu pẹ̀lú ayọ̀ kíkún ní iwájú Olúwa ní ọjọ́ náà. Nígbà náà wọ́n yan Solomoni ọmọ Dafidi gẹ́gẹ́ bí ọba lẹ́ẹ̀kejì wọ́n fi àmì òróró yàn án níwájú Olúwa láti ṣe olórí àti Sadoku láti ṣe àlùfáà."
        ]
      },
      {
        "type": "verse",
        "number": 23,
        "content": [
          "Bẹ́ẹ̀ ni Solomoni jókòó lórí ìtẹ́ Olúwa gẹ́gẹ́ bí ọba ní ipò baba a rẹ̀ Dafidi. O ṣe àṣeyọrí, gbogbo Israẹli sì gbọ́rọ̀ sí i lẹ́nu."
        ]
      },
      {
        "type": "verse",
        "number": 24,
        "content": [
          "Gbogbo àwọn ìjòyè àti àwọn ọkùnrin alágbára, pẹ̀lú gbogbo àwọn ọmọ ọba Dafidi tẹrí ara wọn ba fún ọba Solomoni."
        ]
      },
      {
        "type": "verse",
        "number": 25,
        "content": [
          "Olúwa gbé Solomoni ga púpọ̀ ní ojú gbogbo Israẹli, ó sì kẹ́ ẹ ní ìkẹ́ ọláńlá, ní irú èyí tí a kò kẹ́ ọba kankan ṣáájú rẹ̀ tí ó jẹ lórí Israẹli."
        ]
      },
      {
        "type": "heading",
        "content": [
          "Ikú Dafidi"
        ]
      },
      {
        "type": "verse",
        "number": 26,
        "content": [
          "Dafidi ọmọ Jese jẹ́ ọba lórí gbogbo Israẹli."
        ]
      },
      {
        "type": "verse",
        "number": 27,
        "content": [
          "Ó jẹ ọba lórí Israẹli fún ogójì ọdún; ọdún méje ni ó jẹ ọba ní Hebroni, ó sì jẹ ọba ní ọdún mẹ́tàlélọ́gbọ̀n ní Jerusalẹmu."
        ]
      },
      {
        "type": "verse",
        "number": 28,
        "content": [
          "Òun sì darúgbó, ó sì kú ikú rere, ó gbádùn ẹ̀mí gígùn, ọlá àti ọrọ̀. Solomoni ọmọ rẹ̀ sì jẹ ọba ní ipò rẹ̀."
        ]
      },
      {
        "type": "verse",
        "number": 29,
        "content": [
          "Ní ti ohun tí ó ṣẹlẹ̀ nígbà ìjọba ọba Dafidi, láti ìbẹ̀rẹ̀ dé òpin, a kọ wọ́n sínú ìwé ìrántí ti Samuẹli aríran, ìwé ìrántí ti Natani wòlíì àti ìwé ìrántí ti Gadi aríran,"
        ]
      },
      {
        "type": "verse",
        "number": 30,
        "content": [
          "lápapọ̀, pẹ̀lú gbogbo ìjọba àti agbára rẹ̀ pẹ̀lú àwọn ìgbà tí ó kọjá lórí rẹ̀, àti lórí Israẹli, àti lórí gbogbo àwọn ìjọba gbogbo ilẹ̀ náà."
        ]
      }
    ],
    "footnotes": []
  },
  "thisChapterLink": "/api/yor_ycb/1CH/29.json",
  "thisChapterAudioLinks": {},
  "nextChapterApiLink": "/api/yor_ycb/2CH/1.json",
  "nextChapterAudioLinks": {},
  "previousChapterApiLink": "/api/yor_ycb/1CH/28.json",
  "previousChapterAudioLinks": {},
  "numberOfVerses": 30
}